Mijn naam is Denyse Badler. Dit verhaal speelt zich af in de vrouwengevangenis van Utah, toen
de gevangenis van deze staat in Salt Lake City was gevestigd.

In ben veroordeeld tot de doodstraf wegens de moord op mijn tirannieke echtgenoot. Een
onterecht vonnis naar mijns inziens maar de jury en de rechter dachten daar duidelijk anders over.
Sinds anderhalf jaar verblijf ik in dit stinkende huis van bewaring om de laatste dagen van mijn
leven te slijten. Op de vooravond van mijn dood schrijf ik mijn verhaal om de wereld mijn laatste
eer te bewijzen. 



Iedere ochtend werden we om half zeven gewekt door de bulderende stem van Beverly O'Hara.
Zo ook op de een na laatste morgen van mijn leven. 

Beverly was een dikke negervrouw die naast haar werk als keukenhulp de taak had gekregen om
het garnizoen aan vrouwen in deze gevangenis 's morgens wakker te schudden. Met een
gummiknuppel in de ene en een zakhorloge in de andere hand sjokte ze door de smalle gangen
van complex "Deadly end" (zo heette deze vleugel van de gevangenis).

'Dames, wakker worden!' weerklonken haar schorre woorden door de gang.

Haar hese stem ging door merg en been zodat het kippenvel je op de armen en benen stond als je
de muffe ochtendlucht naar binnen snoof. En dat alles om precies half zeven, geen minuut later.

Deze morgen zou mijn een na laatste zijn, wist ik. Peinzend over dit lugubere gegeven hield ik
mijn ogen nog even gesloten. Het was nu anderhalf jaar geleden dat ik in deze bajes terecht was
gekomen. Anderhalf jaar in een dodencel waarin alleen een bed, een stoel en een tafel stonden en
waar een kleine spiegel de kale muren versierde. Want we bleven ijdeltuiten, dat stond buiten kijf!

'Denyse Badler,' hoorde ik Beverlys ruwe stem in de verte. 'Opstaan! Dat geldt ook voor jou op
je voorlaatste morgen in dit kot.'

Minachtend trok in mijn bovenlip omhoog. Die trut kende geen medelijden. Ze haatte ons en wij
haar.

'Rot op, kreng,' zei ik.

Echter, mijn vijandige woorden hadden totaal geen invloed op haar. Door de jaren heen, want ze
werkte hier al vijfentwintig jaar, was ze een doorgewinterde tante geworden die geen acht meer
sloeg op de hatelijke opmerkingen van de vrouwelijke gedetineerden. Ze wist wel beter.

Ongeduldig tikte ze met haar wapenstok tegen de stalen tralies van mijn dodencel.

'Opschieten Badler. Je moet naar de kapper.'

Plots was ik klaarwakker. Verschrikt keek ik om me heen waarbij mijn verwarde blik even later
op het plompe zwarte lijf van Beverly  O'Hara stuitte.

'Ze blijven van mijn haar af!' riep ik kwaad.

'Mooi niet,' zei Beverly honend. 'Je zult een lekkere kale knikker krijgen,' lachte ze.

Het was de gewoonte dat ter dood veroordeelde gevangenen een dag voor hun executie hun
haren zouden kwijtraken. Vandaag was het kennelijk mijn beurt dus morgen zou ik...

'Over tien minuten kom ik je halen.'

Beverly vertrok maar haar stem galmde nog mijlen ver door de gangen. 

Twee minuten later besloot ik op te staan. Ik schoof de dikke dekens van me af en rilde even toen
de klamme lucht in aanraking kwam met mijn bovenlijf. Mijn rug deed pijn van het doorgelegen
matras waarin inmiddels de gaten waren verschenen. Ik strekte me en drentelde naar de muur
waar het enige versiersel van mijn kamertje hing.

Ik ging voor de spiegel staan en staarde naar mijn naakte bovenlichaam. Met beide handen hield ik
mijn volle boezem in bedwang. De bijna onzichtbare littekens in mijn borstplooiingen waren rood
en opgezwollen. De vloeibare siliconenvullingen in mijn borsten voelden pijnlijk aan. Echter,
ondanks deze kunstmatigheid was ik trots op mijn weelderige buste. Het zou lachen zijn als het
vuurpeloton die morgen lek zou schieten, dacht ik even. Toen begon ik te huilen. Ik wilde
helemaal niet dood.


De moord op Charly Cerone (want zo heette mijn echtgenoot) heeft mijn leven drastisch
veranderd. Ik heb overigens geweigerd om na mijn doodvonnis zijn achternaam nog te dragen.
Vandaar dat mijn wens om mijn meisjesnaam terug te krijgen werd gehonoreerd door de recher.
(Ik heet nu weer gewoon Badler zoals die andere vierentwintig jaar van mijn leven.)

Mijn huwelijk met Charly liep eigenlijk twee minuten na het ja-woord in het gemeentehuis al op de
klippen. Dit klinkt gek maar toch is het waar. Op de trap van het stadhuis zag ik die
ijzingwekkende blik in zijn ogen. Zo van "nu ben je van mij en kan ik doen en laten wat ik wil" of
van "je had beter niet met me kunnen trouwen want nu ben ik de baas". 

Plots voelde ik een intens koude rilling over mijn rug lopen. Onder aan de trap stonden vrienden
en kennissen. Ze zwaaiden en juichten naar ons. Ik toverde een glimlach op mijn gezicht maar het
was zeker geen gemeende lach. Ik had iets gezien in Charly's ogen wat mij verontrustte en angstig
keek ik hem aan. Hij grijnsde en sloeg zijn arm om me heen. Heel even verdween het
wantrouwende gevoel maar een week na onze huwelijksreis ondervond ik de eerste problemen.

Toen ik niet snel genoeg naar zijn zin in bed stapte, mepte hij mij recht in het gezicht. Ik reageerde
in eerste instantie verbaasd en werd kwaad. We kregen onmiddellijk ruzie en hij zei dat ik moest
luisteren naar zijn bevelen. Hij sleurde me hardhandig in bed en trok mijn nachtjapon ruw van mijn
lichaam. Van romantiek was geen sprake meer toen hij met pompende bewegingen in me klaar
kwam. Huilend draaide ik me om en sloeg de dekens om me heen. Charly begon te smalend te
lachen.

De volgende dag bestudeerde ik de schade aan mijn lijf. Ik was schraal tussen mijn benen en de
veeg in mijn gezicht had een rood spoor achtergelaten. Dikke tranen dwarrelden langs mijn
wangen. Wat moest een pasgetrouwde vrouw nu doen? Ik wilde ogenblikkelijk een scheiding
aanvragen maar durfde uiteindelijk de papieren niet aan te vragen. Ik was bang voor
represaillemaatregelen waarvoor Charly mij had gewaarschuwd. Ik zat in de klem en durfde mijn
verhaal niet uit de doeken te doen. Achteraf gezien had ik na dat eerste bruuske lichamelijk
contact de knoop door moeten hakken.

De keer dat hij me echt heeft mishandeld was na het verjaardagfeest van mijn zus. (Mijn oudere
zus woonde een paar blokken verder in de straat. Later is zij verhuisd naar Salt Lake City waar
haar man een goede baan had kunnen krijgen.)

Charly en ik waren te voet gegaan. Op de terugweg kregen we ruzie om een kleinigheidje. Hij was
dronken en had moeite om zijn benen recht vooruit te zetten. Ik wilde hem ondersteunen maar
mijn goede bedoelingen werden niet in dank afgenomen en maakten hem ineens pisnijdig. Hij
begon te schelden en te tieren en maakte me uit voor een vuile slet. Dit alles gebeurde midden op
straat om een uur of twee in de nacht.

Eenmaal thuis liet hij me iedere hoek van de woonkamer zien. Hij sloeg me bont en blauw totdat
ik bijna het bewustzijn verloor.

'Ik zal je leren,' schreeuwde hij witheet van woede.

Ik smeekte om genade maar mijn beden lieten hem volledig koud. Hij trok de kleren van mijn lijf
en smeet me meedogenloos op de bank. Hij dook als een wilde stier bovenop me en verkrachtte
me op brute wijze. Ditmaal liet ik geen traan.


De schade die ik opliep na een woedeaanval van Charly verschilde van een beurse plek of blauw
oog tot het moeilijk kunnen lopen van de pijn in mijn genitalien. We waren intussen een half jaar
getrouwd en ik haatte hem al behoorlijk.

Als ik zo terugdenk aan die tijd kan ik mezelf niet voorstellen dat ik hem al die tijd z'n gang heb
laten gaan. Ik zit nu in deze vrouwengevangenis terwijl hij van zijn lijden is verlost. Misschien is
het wel beter dat ook ik morgen het loodje ga leggen, dacht ik.

Ik stond nog steeds halfnaakt voor de spiegel. Intussen was het kippenvel opnieuw op mijn blote
huid gerezen. Mijn roze tepels staken recht vooruit van de kou. Gehaast trok in mijn blauwe
gewaad over mijn hoofd en rilde nog even na. Ik ging op de rand van mijn bed zitten en staarde
peinzend voor me uit. Wat zou er me vandaag allemaal te wachten staan, dacht ik. Mijn haren
eraf, het laatste warme eten, het laatste avondmaal en de generale repetitie natuurlijk niet te
vergeten. Het voorproefje waarop ik nu al zat te wachten, dacht ik sarcastisch. Heel even vroeg ik
me af hoe ik me morgenvroeg zou voelen. Deze gedachte zette ik weer snel uit mijn hoofd. Ik was
nog steeds niet van plan om morgen mijn laatste adem uit te blazen. Een nobel streven, of niet?

Precies tien minuten later stak Melissa de sleutel van mijn cel in het daarvoor bestemde slot.
Melissa was een stuk, vond ik. Ze was veruit de knapste gevangenisbewaarster die ik ooit had
gezien (en dat waren er veel in die anderhalf jaar). Melissa had lange blonde haren, op een staart
geknoopt zodat het niet in de weg hing. Ze was altijd aardig tegen me en dat kon ik niet zeggen
van de meeste andere bewaarsters. Chagrijnen liepen er genoeg rond.

Beverly assisteerde haar opdat ik geen poging zou ondernemen om te vluchten. Met haar dikke lijf
zou ze inderdaad de weg in de smalle gang kunnen versperren, dacht ik. Verachtelijk keek ze me
aan en zwierde haar gummiknuppel in het rond. Melissa daarentegen nam niet eens de moeite om
haar wapentuig tevoorschijn te halen. Ze wist dat ik me niet zou verzetten. En ze had gelijk.

De dames namen me mee naar een klein kamertje in het andere blok. De gedetineerden die daar
zaten, moesten levenslang van deze gevangenis genieten. Dan wilde ik nog liever dood!

Melissa gebood mij op een stoeltje plaats te nemen. De kapper was blijkbaar nog niet gearriveerd.
Een kwartier later bleek de kapster een kapper te zijn die eerst nog een kopje koffie wilde
nuttigen. (Beverly had dus een man bedoeld terwijl ik stellig aan een vrouw had gedacht.) Als de
schutters morgen ook een glaasje zouden drinken, zou ik misschien tien minuten langer leven,
dacht ik. Of misschien zouden ze er alle vijf wel in stikken. Dat was nog beter!

Het wachten duurde me te lang en ik wiebelde op het gammele stoeltje heen en weer. Melissa
stond in de deuropening. Haar ogen straalden een kinderlijke gloed uit. Zo onschuldig, zo lief
lieftallig alsof ze niet begreep dat ik morgen werd geexecuteerd. Mijn gedachten dwaalden af naar
het verleden. Toen mijn leven nog zo jong en onvolgroeid was.




Als kind was ik een schat van een meid, zei mijn moeder altijd. Ik was de jongste van het gezin en
werd natuurlijk verwend tot groot ongenoegen van mijn oudere zus. Mijn zus was vaak de klos
want als het puntje bij het paaltje kwam, was ik verdwenen. (Jaren later hebben we nog vaak
gelachen om deze doldrieste jeugdjaren.)

We woonden in het kleine dorpje Clearfield. Ik kan me mijn kinderjaren nog maar vaag
herinneren. Natuurlijk weet ik nog als de dag van gisteren dat ik voor de eerste keer naar de
kleuterschool moest (ik jankte alles bij elkaar) maar de precieze details zijn me door de jaren heen
ontschoten.

Op de basisschool was ik de beste leerling van de klas. Dat klinkt misschien wat hoog gegrepen
maar ik lieg niet. Ik haalde hoge punten en hoefde me totaal geen zorgen te maken over mijn
toekomst. Die zat tussen mijn oren en dus wel goed.

Toen ik op mijn twaalfde een het voortgezet onderwijs ging volgen, kwam ik echter in een diep
dal. Mijn nieuwe school lag in de kleine stad Ogden en ik moest iedere dag met de bus reizen. Ik
kreeg al snel verkeerde vrienden, rookte als een ketter en op mijn veertiende jatte ik alle rekken
van de plaatselijke supermarkt leeg. Godzijdank ben ik nooit betrapt.

Mijn ouders hebben nooit begrepen waarom hun jongste dochter destijds zo was veranderd. Ze
schreven het toe aan "het vrouw" worden (ik was inmiddels ongesteld geworden) en probeerden
mij in bedwang te houden door geen zakgeld meer te geven. Daar kon ik toen om lachen want ik
stal toch genoeg om al mijn vriendjes en vriendinnetje jaloers te maken.

Ik belandde dus in een verkeerd wereldje en gooide er op school met de pet naar. Later zou ik
spijt krijgen van mijn opstandige gedrag maar toentertijd interesseerde me dat geen zier. Ik deed
waar ik zin in had en dat was in geen geval in de schoolbanken zitten. Spijbelen was mijn hobby
geworden en ik moet zeggen dat ik daar voortreffelijk in was. Het verzinnen van smoesjes was
een koud kunstje voor mij. Mijn vriendinnen kregen van hun ouders op hun donder als de meester
voor de zoveelste keer belde en vroeg waar hun dochter ergens uithing. Daarentegen lag ik
prinsheerlijk in de achtertuin te zonnen en deed alsof ik druk in de weer was met mijn huiswerk.
Mijn ouders hebben me altijd geloofd.

Ondanks mijn rebelsheid werd ik pas op mijn zeventiende ontmaagd door ene Jim Harrisson.
(Veel vriendinnen van me al op hun veertiende als ik hen moet geloven.) Hij was mijn eerste
vriendje en ik deelde destijds twee maanden lief en leed met hem. Na deze uiterst bloeiende tijd
heeft hij mij laten vallen voor het stuk van de klas. Tiffany Blackmore heette ze. Ze was een jaar
ouder dan de rest, peroxyde-blond en ze bezat een voorgevel waar ik vandaag de dag nog jaloers
op zou zijn (ondanks mijn hedendaagse C-cup met siliconenvulling).

Gebroken door dit liefdesverdriet had ik pas zeven maanden later een nieuwe vriend. Michael
Dunahan, wederom een jongen uit mijn klas. Ik was inmiddels achttien en mijn ouders namen deze
relatie serieus. En hij mocht mee op vakantie. Een gegeven waarvoor mijn katholieke ouders een
berisping kregen van de pastoor. Mijn verhouding met Michael duurde twee jaar. Op mijn
negentiende zat ik midden in een identiteitscrisis en wilde van de sleur af. Het leven van de grote
stad bonkte in mijn hoofd en ik vertrok ondanks mijn tegensputterende ouders naar Salt Lake
City. Dankzij de hulp van een kennis van mijn vader werd ik toegelaten op de  University of Utah .
Ik begon een nieuw leven.


In dit nieuwe leven werd ik verplicht om voor mezelf te zorgen. Ik kwam eindelijk op eigen benen
te staan en dat beviel me uitstekend. Mijn schamele studiebeurs was niet toereikend voor het dure
leven in de stad dus werd ik genoodzaakt een bijbaantje te vinden.

Het leukste baantje bij uitstek was het te woord staan van eenzame mannen aan de telefoon. Na
een lange selectieronde werd ik verkozen om in de avonduren telefoonsex te bedrijven. Ik vond
het een regelrechte uitdaging om het mansvolk aan een spannend intermezzo te helpen. Als
anonieme dame kon dat immers geen kwaad. Mijn vriendinnen liepen in een kroeg te zweten
terwijl ik koos voor het minder intensieve werk. Geen probleem dus.

Na een tijdje had ik een kring van vaste klanten opgebouwd. Sommigen waren getrouwd, anderen
vrijgezel of hadden een losvaste relatie en een keer heb ik zelfs een lesbienne aan de lijn gehad. Ik
deed mijn werk gewoon op mijn kamer in het studentenhuis waar ik destijds woonde. Een kastje
in de muur registreerde mijn zakelijke telefoongesprekken zodat ik de rekening kon declareren.
Soms nodigde ik een paar vriendinnen uit om de man aan de andere kant van de lijn te voorzien
van een trio of kwartet. Dat was pas echt lachen! Wij zaten gewoon in jeans en sweaters terwijl
onze bellers uit de kleren gingen. We hielden ze echt voor de gek!

Ik kan me nog goed herinneren dat ik een pasgetrouwde man aan de lijn kreeg.  Gefrustreerd over
zijn huidige seksleven met zijn kersverse echtgenote wilde hij mij van katoen geven. Binnen
afzienbare tijd was hij een van mijn vaste klanten die tegelijkertijd op mijn vriendinnen geilde. Hij
was trouwens ook de enige die bij mij het  vocht in mijn slipje deed verschijnen.

De laatste keer dat we hem spraken was op een zwoele zomeravond. We lagen in de gezamenlijke
woonkamer met hem mee te hijgen toen plots de verbinding werd verbroken. Verbaasd legden we
de hoorn op de haak en begonnen te giechelen. Waarschijnlijk was hij betrapt door zijn
overheersende vrouw die hem momenteel de huid vol zou staan te schelden. Een kwartier later
belde hij terug met de mededeling ons nooit meer te bellen. De reden heeft hij niet gegeven. Zijn
stem klonk zo verdrietig dat de tranen bij me in de ogen sprongen. Wat een rotwijf had die vent,
dacht ik.

De lol van de telefoonsex was er voor mij na deze aanvaring af. Ik had het altijd gezien als een
leuk spelletje dat door iedereen mocht worden gespeeld. Echter, blijkbaar waren er van die
jaloerse trutten die hun man een pleziertje via de telefoon deden verbieden. Voor mij hoefde het
niet meer en ik besloot te solliciteren bij een restaurant.

Het leven van een serveerster gaat niet over rozen. Je wordt uitgekafferd, in je kont geknepen en
behandeld als een stuk vuil. Ik kon absoluut niet overweg met de baas des huizes die mij met zijn
handtastelijkheden continu lastig viel. In het begin vond ik dat niet zo erg omdat ik het geld hard
nodig had. Het bleef toen nog bij een kneepje in mijn achterwerk, het betasten van mijn borsten
(toen nog zonder siliconen) en het uitspreken van liefdevolle zinspelingen met betrekking tot mijn
uiterlijk. Ik was eigenlijk best gecharmeerd van hem.

Ray was zijn naam. Hij was vijfendertig jaar oud, gescheiden en vrijgezel. Hij had een oogje op
mij. Ik vond hem wel aardig en als hij het een tikje subtieler had aangepakt had ik een relatie met
deze veel oudere man (ik was pas negentien) niet ondenkbaar geacht. Hij verknalde het echter op
een vroege zaterdagochtend.


Ik stond in de keuken de eerste voorbereidingen voor het ontbijt te maken toen de deur zachtjes
werd geopend. In de deuropening stond Ray. De grijns op zijn gezicht maakte me angstig. Hij was
iets van plan. Ik wist het gewoon.

Ray kwam naast me staan en hielp me in eerste instantie met het snijden en beleggen van de
broodjes.

'Bevalt het werk?' vroeg hij vriendelijk.

'Het is een beetje wennen,' antwoordde ik.

Hij keek me liefdevol aan en glimlachte. 'Het valt niet mee om goede serveersters te vinden,' zei
hij. 'Jij bent een uitzondering.'

Even vond ik genoegen in zijn woorden maar dat veranderde snel. Hij kwam achter me staan en
greep mijn schouders vast. Nog voordat ik kon reageren gleden zijn handen over mijn rug. Zijn
vingers verdwenen achter de elastische band van mijn rokje en een tel later betastte hij mijn kruis.
Hij duwde zijn wijsvinger onder de rand van mijn slipje en kreunde. Verstijfd van de schrik bleef
ik roerloos staan. Ik durfde niets te zeggen. (Nu had ik het wel geweten. Ik had hem een trap
onder zijn ballen verkocht en had zijn godvergeten restaurant onmiddellijk verlaten. Destijds was
ik echter nog niet zo door het leven getekend en miste ik de benodigde lef om hem op zijn
nummer te zetten. Misschien was hij de kerel geweest die mij de moed had gegeven om een
volgende aanrander te torpederen met een naaldhak.)

Hij probeerde zijn vingers naar binnen duwen. Intussen kuste hij mij in de nek waardoor ik niet
langer in staat was mijn werk voort te zetten. Hulpeloos liet ik het mes uit mijn handen vallen. (
De gedachte om hem een steek te verkopen kwam niet in me op. Later wel bij Charly.)

Mijn redding kwam toen Eric binnenkwam. Eric was mijn maatje waarmee ik op zaterdag het
ontbijt de zaal binnen kruide. Hij zag onze perverse baas en staarde recht in mijn hopeloos ogende
gezicht (want zo moet ik eruit hebben gezien).

'He, viezerik!' schreeuwde Eric en kwam op ons af. 'Laat haar los of ik vermoord je!'

Ray liet mij onmiddellijk los en haalde uit naar Eric. Hij trof hem recht in het gezicht. Eric
tuimelde op de grond en ik wist aan de greep van Ray te ontsnappen. Eindelijk besefte ik wat er
was gebeurd en huilend rende ik de keuken uit. Geheel overstuur holde ik naar mijn kamer in het
studentenhuis waar een vriendin mij troostte.

De volgende dag liep ik Eric op de campus tegen het lijf. Hij had een blauw oog en een dikke buil
op zijn voorhoofd. Ik bedankte hem voor zijn hulp en bood hem een lunch aan. Ray heb ik nooit
meer gezien.


Na deze aanranding durfde ik een geruime tijd geen man te vertrouwen. Ik kreeg een paar
mormoonse vriendinnen (ruim tweederde van de staat Utah bestaat uit gelovige mormonen) die
behoorden tot de  Church of Jesus Christ . Persoonlijk geloofde ik niet in die onzin die zij
vertelden (mijn ouders waren weliswaar katholiek maar deden weinig aan hun geloof) maar
desondanks zat ik heel wat uurtjes in het park naar hen te luisteren. Ik had het gevoel dat ik
ergens bij hoorde. Iets wat ik eigenlijk helemaal niet kende.

De namen van twee van hen zal ik nooit meer vergeten. Maggie en Mary heetten ze. Een eeneiige
tweeling die altijd hetzelfde gekleed ging. Ze hadden van die tuttige jurkjes met kanten boorden
aan terwijl ik meestal een oude spijkerbroek en een sweater droeg. Toch accepteerden ze mij.

In het derde jaar ging het weer mis. Het gezeur van de mormoonse tweeling kwam me mijn strot
uit en ik ging op zoek naar ruiger gezelschap. De aanranding van Ray was ik helemaal te boven en
ik waagde me weer aan hartstochtelijke relaties. Ieder weekend was ik te bewonderen met een
andere jongen en ik moest oppassen om geen slechte naam te krijgen. Sommige ouderwetse
tuthola's stelden mijn wellustig gedrag niet op prijs (de meeste jongens overigens wel).

Inmiddels had ik een administratieve studierichting gekozen. Ik wilde met alle geweld secretaresse
worden en ik behaalde zelfs mijn typediploma. Met een uiterste inspanning redde ik het tweede
jaar en ik mocht op stage. Tweemaal een half jaar waarvan ik zes maanden in de plaatselijke
bibliotheek ben weggekwijnd. Ik stelde de directie van de universiteit aansprakelijk voor dit idiote
tijdverdrijf en wonder boven wonder mocht ik mijn volgende stageplaats zelf uitzoeken. Drie uur
lang heb ik gegraven in dokumentatiemappen, reisgidsen en vakaturekranten totdat ik een
geschikte plaats had gevonden. Ik wilde weg uit Salt Lake City (en in de rest van Utah was geen
enkel interessant adres te vinden) dus zocht ik mijn toevlucht in een grote stad.

Na een gesprek met de adjunct van mijn studierichting mocht ik afreizen naar Los Angeles. Op
kosten van de universiteit kreeg ik een klein appartement toegewezen ergens op Sunset
Boulevard. Als tijdelijke kracht van een vooraanstaand  verzekeringsadviseur (zijn eigen
secretaresse was met zwangerschapsverlof, overigens niet van hem) mocht ik offertes opmaken
voor kleine bedrijven. Ik ging een leuke tijd tegemoet bij  McKnight Insurances .







'Badler, opstaan!' onderbrak Beverly mijn gedachten.

Ik schoot overeind en knipperde met mijn ogen.

'Dagdromen doe je maar in je cel.'

Mopperend duwde ik mijn stoel aan de kant en toen pas kreeg ik in de gaten dat de kapper was
gearriveerd. Ik raakte in paniek en wilde vluchten. Het dikke lijf van Beverly versperde de
deuropening. Ik liep expres tegen haar aan en gaf haar een harde por. Het mocht echter niet baten
want een tel later zat ik op de stoel van de kapper. Beverly's grote handen hielden mij in
bedwang.

Ik had glanzend bruin haar dat tot over mijn schouders hing. Zo nu en dan droeg ik mijn haardos
op een strakke staart maar de meesten vonden mijn golvende krullen leuker. Iedere morgen
kamde ik mijn haar in model en knipte met een binnengesmokkeld nagelschaartje elk verdwaald
sprietje af. Ik was eigenlijk best een ijdeltuit en de tranen schoten in mijn ogen toen ik de eerste
lokken op de grond zag vallen.

De kapper zei niets. Hij was een oudere man (ik schatte hem in de vijftig) en hij deed rustig zijn
werk. Uiteindelijk besloot ik me neer te leggen bij het feit dat ik over een kwartier een kaal hoofd
zou hebben. Ik aanschouwde mijn vallende bruine krullen en mijn gedachten keerden terug naar
Los Angeles.


Het leven in L.A. beviel me uitstekend. Ik had inmiddels de respectabele leeftijd van
volwassenheid bereikt (mijn eenentwintigste verjaardag was een groot feest geweest) en ik voelde
me kiplekker in de grote stad. We zaten met z'n tweeen op het secretariaat, Kimberly en ik. Kim
was drie jaar ouder dan ik en ze was het sloofje van de afdeling. Ze had haar opleiding een jaar
geleden voltooid en was direct aan de slag gegaan bij  McKnight Insurances . Het was niet zo dat
ze het nu echt naar haar zin had maar ze had in ieder geval werk.

In het begin kon ik slecht opschieten met Kimberly. Ze was jaloers op mijn werkzaamheden (ik
mocht offertes maken) en maakte mij het leven behoorlijk zuur. Ze vond me nog een groentje en
hield me voor de gek vanwege mijn middelmatige boezem (destijds ging ik door het leven met een
B-cup). Zelf had ze een fortuinlijke voorgevel die naar mijns inziens nep was. Een maand later
kreeg ik gelijk: Kimberly had siliconen in haar borsten laten spuiten.

Onze relatie was in de loop der tijd verbeterd en ze liet me in mijn waarde. Geleidelijk aan begon
ik haar te mogen en zij mij. Een paar maanden later zouden we vriendinnen zijn.

'Waarom laat jij je borsten niet vergroten,' vroeg ze op een zekere dag.

Verbaasd staarde ik haar aan en leunde achterover in mijn stoel. Ik keek even naar mijn boezem
en dacht een moment na.

'Waarom zou ik?' vroeg ik.

'Nou gewoon, het zou je een echte vrouw maken.'

Ik trok diepe rimpels in mijn voorhoofd. Misschien had Kimberly gelijk, dacht ik. De weken
daarop woog ik de voor- en nadelen af van een borstvergroting. Ik zou nog twee maanden in Los
Angeles zijn. Het was nu of nooit.

Uiteindelijk belandde ik bij een plastisch chirurg. Hij legde me uit hoe een implantaat in de borst
werd aangebracht en stelde me gerust met het feit dat een ingreep slechts een uur duurde. Hij zou
via een snee in de borstplooi, de plek waar de borst aan de onderkant vastzit aan de borstkas, een
holte in het weefsel maken die groot genoeg zou zijn voor een prothese. Hij legde ook uit dat je
borsten niet onbeperkt groter kon maken omdat de afstand tussen de borstplooi en de tepel de
speelruimte bepaalde. In mijn geval kon mijn maat B vergroot worden tot een C-cup.

Ik besloot al mijn verdiensten van mijn stageperiode in de operatie te steken. Een paar weken later
was ik de trotse eigenares van een goed gevulde boezem. Veel pijn had ik gelukkig niet gehad en
na twee controles hield de chirurg het voor gezien.

Eenmaal thuis waren mijn ouders nogal sceptisch over mijn beslissing. Vooral mijn moeder
maakte zich zorgen over tal van bindweefselziekten die siliconen zouden kunnen veroorzaken.
Volgens mijn vader zagen ze er gezond uit en hij kon het niet laten om even te voelen. Moet je
ook laten doen, had hij grinnikend tegen mijn moeder gezegd.

Nadien viel in 1992 het doek voor siliconen-protheses. Eerst moest, zo vond de oppermachtige
 Food and Drug Administration (FDA) , maar eens duidelijk worden of siliconen nu wel of niet
schadelijk waren voor de gezondheid.

Op de universiteit leek het alsof ik was herboren. In het laatste jaar deed ik nog meer
jongensharten op hol slaan en ik ontmoette Charly. Ik was meteen verliefd op hem.


Eensklaps deed een schrapend geluid op de kruin van mijn hoofd mij uit gedachten ontwaken.
Verschrikt over de bos haar die op de grond lag, vroeg ik om een spiegel. Met een spottende lach
reikte Beverly mij een klein handspiegeltje aan. Het volgende moment schrok ik me bijna dood
(een dag te vroeg wel te verstaan).

Hysterisch schopte ik de stoel onder mijn eigen lijf vandaan en tuimelde op de grond. Godzijdank
werd ik niet verwond door het akelig scherpe scheermesje waarmee de kapper mijn hoofd had
kaalgeschoren. Gedesillusioneerd bleef ik op de grond zitten.

'Nog even,' zei de kapper. 'Ik ben zo klaar.'

Voor de zoveelste keer rolden er dikke tranen over mijn wangen. Ik kon Beverly's geniepige lach
horen. Ik haatte dat mens nog meer dan tevoren. Even later vertrok ze.

Melissa leidde me terug naar mijn cel. Ik hield me rustig en de honende woorden van andere
gevangenen wilde ik niet horen. Verdrietig ging ik op de rand van mijn bed zitten. Morgen zou ik
worden geexecuteerd. Ik had zelf gevraagd om een kogel. Het gepruts met een dodelijke injectie
zag ik niet zitten. Mijn gedachten keerden terug naar mijn gesprek met mevrouw Sattler, de
directrice van deze gevangenis.


Op de deur voor mijn neus stond het woord  directrice  in gouden letters geschreven. Mijn
bewaakster klopte drie maal op de deur en ik hoorde een norse stem "binnen" zeggen. De
handboeien om mijn polsen werden losgemaakt en ik mocht naar binnen.

Verlegen stapte ik op het donkerrode tapijt en bestudeerde mijn nieuwe omgeving. Recht vooruit
zat een dame op leeftijd in een luxueuze fauteuil achter een eikenhouten bureau. Aan de muren
hingen talloze schilderijen van landschappen uit de omgeving. Ik herkende het aanzicht van het
 Great Salt Lake  onmiddellijk.

'U bent Denyse Badler?' vroeg de dame achter het bureau.

Ik knikte bevestigend.

'Mijn naam is Dorothy Sattler. Neem plaats.'

Ze wees naar een stoeltje voor haar schrijftafel en ik ging zitten.

'Deneyse Badler,' zei ze. 'Eens kijken...'

Ze bladerde door een stapel papieren en haalde een dik dossier tevoorschijn.

'Veroordeeld tot de doodstraf na de moord op haar echtgenoot,' zei ze formeel. Ze las een paar
regels voor en legde de verzameling rechtspapieren naast zich neer.

'Wij kennen in Utah twee verschillende methodes voor wat betreft de uitvoering van de doodstraf.
U mag zelf kiezen.'

Ik hoefde geen moment na te denken over die keuze. Ik wist dat ik kon kiezen tussen een
dodelijke injectie of een kogel. De elektrische stoel kende men in Utah niet.

'U kunt uw keuze binnen veertien dagen maken...'

'Heb ik nog twee weken te leven?' interrumpeerde ik haar onbeleefd. Mijn stem klonk enerzijds
dreigend maar anderzijds wanhopig.

'Maakt u zich geen zorgen. Het vonnis kan goed pas over jaren worden voltrokken.'

'Jaren?' vroeg ik.

'Ik garandeer u nog minstens een jaar in deze gevangenis door te brengen. Misschien is dan de
doodstraf afgeschaft en heeft u geluk. Misschien ook niet.'

'Ik wil door een kogel om het leven worden gebracht,' zei ik vervolgens gedecideerd.

Mevrouw Sattler keek me verbaasd aan. 'Weet u dat zeker?' vroeg ze met nadruk.

'Heel zeker.'

Ik wist dat een terechtstelling door een dodelijke injectie niet pijnloos was. Aan het voortdurend
inspuiten van een dodelijke hoeveelheid barbituraat in combinatie met een chemisch
verlammingsmiddel kleefde nogal wat problemen, vond ik. Tijdens de laatste weken van mijn
proces had ik me verdiept in het hoe en waarom van deze injecties. Het barbituraat maakte de
gevangene bewusteloos, een spierverslappend middel deed het middenrif verlammen waardoor de
beweging van de longen werd stopgezet en een derde middel veroorzaakte een hartstilstand.

Hoewel voorstanders van dodelijke injecties beweren dat deze methode van terechtstelling
humaner is dan andere methoden, heeft een aantal artsen het tegendeel bewezen. Er zijn
meldingen gemaakt van executies waar gevangenen nog minstens tien minuten nodig hadden om
te sterven. Ze waren nog geruime tijd bij bewustzijn en klaagden over een helse pijn.

'Geef mij maar een kogel,' zei ik nogmaals.

Sattler maakte een aantekening van dit gegeven en vervolgde haar betoog met de huishoudelijke
rompslomp in dit bewaringshuis. Drie maal daags een maaltijd waarvan een warme, een paar
koppen thee of koffie en op zondagen een glas cola. Twee maal in de week was er een
mogelijkheid om te sporten en te douchen en de rest van de tijd moest ik in mijn cel blijven.
Bezoek kon op aanvraag worden geregeld.

Een tikje beduusd over deze maatregelen keerde ik terug naar mijn cel. Uiteindelijk bleek de
praktijk iets genuanceerder te zijn.







Zoals ik vertelde ontmoette ik Charly in het laatste jaar van mijn universitaire opleiding. Charly
was twee jaar ouder dan ik en zat naast me in de klas. Hij was een echte macho en menig meisje
was verliefd op hem.

Charly was geen student. Op de middelbare school had hij een klas over moeten doen en op de
universiteit kende hij een doublure in het tweede schooljaar. Met pijn en moeite zou hij zich door
het examenjaar slepen om met de hakken over de sloot te slagen (overigens had hij het zonder
mijn hulp nooit gered).

Ons idyllisch liefdesavontuur groeide razendsnel uit tot een hechte relatie. Ik hield zielsveel van
hem en hij ook van mij. (Destijds wist ik dat zeker, later begon ik steeds meer te twijfelen.)

Ik ontmoette Charly tijdens de les  Sociale Vaardigheden . Een beetje verlegen vroeg hij of hij
naast me mocht komen zitten. Ik schoof direct de lege stoel in kwestie naar achteren en nodigde
hem uit te gaan zitten. Hij stelde zich beleefd voor maar zei verder niets. Geinteresseerd luisterde
hij naar de les. Ik daarentegen niet. Mijn aandacht werd volledig afgeleid door de aantrekkelijke
jongeman naast me.

In de pauze wisselden we onze eerste woorden. Ik was op slag verliefd op hem. Uiteindelijk zou
het twee weken duren voordat we voor het eerst zoenden. Een maand later sliep ik met hem en
een half jaar daarna trok ik bij hem in. Tot mijn verbazing stemden mijn ouders met mijn
overhaaste verhuizing in. Charly is een goede jongen, zeiden ze.

Het schooljaar liep teneinde en godzijdank zou ik slagen. Voor Charly was het kantje boord maar
dankzij mijn hulp (we studeerden elke avond samen) lukte het hem eveneens zijn diploma te
behalen.

We woonden nog steeds samen en onze relatie liep gesmeerd. Later zou ik het onvoorstelbaar
vinden dat ons huwelijk op de klippen zou lopen. Wat had ik me toentertijd vergist in Charly!


Ik vouwde mijn handen bijeen en strekte mijn armen uit. Op de klok in de gang zag ik de wijzers
half elf aanwijzen. Anderhalf uur en een etmaal scheidde me van mijn dood, dacht ik. Mijn laatste
lunch zou ik om twaalf uur vanmiddag nuttigen, mijn laatste avondmaal om half zes. Vervolgens
nog een ontbijt en heel misschien nog een glas cola vlak voor mijn executie.

Plots hoorde ik gestommel op de gang. Als een haas schoot ik naar de getraliede deur van mijn
cel. Nieuwsgierig tuurde ik tussen de spijlen door. In de verte zag ik twee bewakers. Melissa
herkende ik meteen, de ander identificeerde ik even later als Karen. Tussen hen in liep Sharon. Ze
hield haar hoofd gebogen en haar ogen gesloten. Haar blonde haar hing in slierten over haar
schouders. Ze maakte een miserabele indruk, moest ik bekennen. Zou er iets loos zijn?

Vlak voor mijn cel zakte Sharon door haar knieen. Ze viel op de grond en bleef onbeweeglijk
liggen. Ogenschijnlijk was ze buiten bewustzijn. Ze deed me denken aan mezelf (ik miste alleen de
beurse plekken in het gezicht). Zo had ik ook verschillende keren in de woonkamer gelegen als
Charly mij had toegetakeld. Echter, mij heeft niemand ooit geholpen.

Melissa reageerde adequaat en nam razendsnel haar walkie-talkie tevoorschijn. Ze vroeg
onmiddellijk om assistentie terwijl Karen naast het onbeweeglijke lichaam van Sharon zat
geknield. Mijn hoofdkussen deed even later dienst om in de vorm van een rol Sharons hoofd te
ondersteunen.

'Wat heeft ze?' vroeg ik.

'Ze is zwaar ziek,' zei Melissa. 'Al twee dagen. Ze moet nodig naar de ziekenboeg.'

Drie minuten later kwam Beverly aansjouwen met een brancard. Voorzichtig werd Sharon op de
draagbaar gelegd en afgevoerd. Het was weer stil in de gang. Mijn hoofdkussen was ik kwijt.
(Melissa kwam het een uur later terugbrengen en bedankte mij.)


Ik trouwde dus met Charly. Mijn huwelijksdag was een chaotische aaneenschakeling van
mislukkingen. De kapster was te laat, mijn bruidsjurk scheurde van boven open en mijn moeder
haalde haar vinger open aan een stopnaald (niet zo erg maar een dikke druppel bloed kleurde de
boord van mijn sneeuwwitte jurk donkerrood!).

Gelukkig was Charly op tijd. Ondanks het feit dat we samenwoonden wilde ik van huis uit
trouwen. Ik had die nacht in mijn ouderlijk huis geslapen en Charly zou mij 's morgens komen
ophalen. Hij had een zwarte Cadillac gehuurd met verchroomde wieldoppen. Zo trots als een
pauw stapte hij uit en leidde mij over het tuinpad naar de glimmende slee.

We hadden besloten om zowel voor de kerk als voor de wet te trouwen. De kerkelijke dienst was
prachtig en de magische sfeer bezorgde mij de eerste tranen van de dag (deze tranen waren van
ontroering). Natuurlijk was er na de kerk de gebruikelijke regen van rijstkorrels. Vol-gens de
planning zaten we twintig minuten later in het stadhuis.

Deze wettelijke plechtigheid duurde precies een kwartier. Ik was met Charly getrouwd en droeg
voortaan de naam Denyse Cerone. We kusten elkaar en werden even later uitbundig gefeliciteerd
door de aanwezige familieleden, vrienden en kennissen.

Eenmaal buiten zag ik die ijzingwekkende blik in zijn ogen (waarover ik al vertelde). Hij keek me
zo dreigend aan dat ik bang werd. Hij zei niets maar zijn ogen schoten vuur. Een soort satanisch
charisma alsof hij bevangen was door de duivel. Hij haatte mij! Ik kon het voelen. De tranen die
volgden toen ik de menigte op het plein zag wuiven waren niet van vreugde. Ze waren van
verdriet!

Tijdens onze huwelijksreis die volgde (we hadden besloten om geen feest te geven) rezen de
eerste boosaardige perikelen in Charly op. De ene ruzie volgde de andere op en we raakten slaags.
Ik kende hem niet meer. Hij was zo veranderd.

In de eerste maanden van ons huwelijk stapelden de problemen zich nog verder op. Charly sloeg
grove taal tegen me uit en dwong me tot seks. Hij gebruikte nog geen ongeveinsd lichamelijk
geweld (behalve zo nu en dan een mep in mijn gezicht) maar dat zou niet lang op zich laten
wachten. De eerste keer dat hij me echte rake klappen verkocht doet mijn hoofd nu nog duizelen.
Ik wist niet wat me overkwam.


De zon verdween juist onder de horizon toen ik thuiskwam. Het was zaterdag en ik was 's
middags bij een van mijn vriendinnen op bezoek geweest. Charly zat op de veranda van een glas
whisky te nippen. 

'Waar ben je geweest?' vroeg hij kwaadwillig.

'Bij Shelly,' antwoordde ik.

'Die pot?' reageerde hij minachtend.

Ik had een gruwelijke hekel aan dat scheldwoord. Het feit dat Shelly lesbisch was, werd door
Charly telkens op een vervelende manier benadrukt. Shelly kon niets goed bij hem doen. Iedere
keer als Charly haar zag kon hij zijn mond niet houden en maakte hatelijke opmerkingen. Laatst
vroeg hij haar of ze zin had in een trio, samen met mij! Shelly vroeg later of Charly zijn verzoek
meende. Ik haalde mijn schouders op.

Shelly had me vaak verteld dat ik van Charly moest scheiden. Ze vond hem een klootzak. Ik
luisterde wel maar ik wist tegelijkertijd dat mij het lef zou ontbreken om de knop definitief door te
hakken.

Nu stond hij dreigend voor mijn neus.

'Waag het niet om me te slaan,' zei ik zachtjes.

Charly snoof. 'Dat zullen we nog wel eens zien. Naar binnen jij,' gebood hij.

Ik luisterde. Enerzijds om de buren niet te verontrusten met onze woordenwisseling (ik hing niet
graag de vuile was buiten) en anderzijds omdat ik bang was voor mijn echtgenoot.

Eenmaal in de woonkamer werd hij ziedend. Hij maakte me uit voor "sloerie" en greep me ruw
vast. Met zijn mannelijke kracht was het een peuleschil voor hem om me met mijn rug tegen de
muur te drukken. Ik kon geen kant uit.

Met zijn duim en wijsvinger duwde hij mijn mondhoeken uit elkaar. Mijn kaken deden pijn en ik
smeekte hem met brabbelende woorden mijn mond los te laten. Hij gaf me nog een duw en voelde
pijnlijk aan mijn kaak. 'Lul,' mompelde ik.

Charly had me wel eens een mep verkocht maar een slag met zijn vuist was nieuw voor mij. Hij
raakte me vol in het gezicht. Een dun straaltje bloed sijpelde uit mijn mondhoek. Verbijsterd
deinsde ik achteruit. De blik in zijn ogen sprak boekdelen. Hij ging me vermoorden, dacht ik.

De vuistslag van Charly deed mijn hoofd duizelen. Het werd even zwart voor mijn ogen en ik zag
sterretjes. Ik knipperde met mijn oogleden en zag Charly al briesende voor mij staan. 'Het is je
eigen schuld,' zei hij.

Zijn adem stonk naar alcohol. Hij had zich kennelijk het apelazarus gezopen en ik zou nu de
gevolgen gaan ondervinden. Inmiddels kende ik de oorzaak van zijn ziekte (ik mocht over een
"ziekte" praten, vond ik). Charly werd buitensporig agressief na het nuttigen van een overmatige
hoeveelheid alcohol. Ik heb hem dat vaak gezegd maar hij heeft altijd ontkend. 

Het zou echter steeds normaler worden dat hij me in dronkenschap aftuigde. Ik durfde er met
niemand over te praten, zelfs niet met mijn ouders. Bang dat ze zouden zeggen dat ik me niet zo
moest aanstellen. Of dat het allemaal wel mee zou vallen. We waren toch altijd een gelukkig
verliefd stel geweest. Of niet dan?


Om klokslag twaalf uur stond Beverly voor mijn cel. Ze kwam de laatste lunch van mijn leven
brengen en dat zou ik weten ook!

'Zo, Badler,' begon ze kortaf. (Beverly noemde me altijd bij mijn achternaam.) 'Nog precies
vierentwintig uur en ze knallen een kogel door je kale kop.'

'Misschien missen ze wel.'

Beverly begon luidkeels te lachen. 'Missen!' zei ze. 'Ik heb ze in vijfentwintig jaar nog nooit zien
missen. Maak je geen illusies.'

Natuurlijk had die negertrut gelijk, dacht ik. Ik wilde een hatelijke opmerking maken over haar
dikke lijf maar ik liet die achterwege (anders kon ik waarschijnlijk mijn laatste lunch wel
vergeten). Pas toen ze het bord met drie broodjes en een halve liter melk tussen de tralies had
gewurmd, durfde ik in de tegenaanval te gaan.

'Jij zou je in mijn situatie geen zorgen hoeven te maken,' zei ik. 'Als ik zo'n lijf had zouden alle
kogels in het vet blijven steken.'

'Badler,' begon ze, 'ik zal morgen juichen als ze jouw lijk van de binnenplaats slepen. Geen traan
zal ik om je laten.'

Beverly haalde het bloed onder mijn nagels vandaan. Ik wilde haar aanvliegen zoals ik een jaar
eerder had gedaan. Dat was me toen op twee weken isoleercel komen staan en alleen water en
brood. Zouden ze me nu weer twee weken in een isoleercel stoppen als ik haar een dreun zou
verkopen? Waarschijnlijk niet.







Een jaar geleden op een zonnige namiddag (ergens in september als ik me niet vergis) speelden we
ons wekelijkse partijtje basketbal. Ik vertoefde destijds een half jaar in dit rustoord en intussen had
ik me in het team waargemaakt. Met mijn een meter tachtig was ik de langste van de vrouwelijke
gedetineerden en ik had de eer gekregen om het vijftal aan te voeren. (We speelden altijd vijf
tegen vijf.) Die middag mochten we bij wijze van uitzondering spelen tegen vijf
gevangenisbewaarsters. Na lang zeuren had de directrice ingestemd met dit ongewone voorstel
(nog nooit was er een dergelijke wedstrijd georganiseerd) mits er geen gedonder van zou komen.
Dan zou het onmiddellijk afgelopen zijn, had ze gezegd.

De dagen vooraf werd er flink gediscussieerd over de mogelijke varianten van de dames die
zouden spelen. Ik maakte de opstelling van mijn team een dag van te voren bekend. De coach van
de tegenpartij, Beverly, deed hetzelfde. Het feit dat Beverly zelf niet meespeelde was een grote
teleurstelling voor ons. We zouden haar graag te grazen willen nemen maar nu ze aan de zijlijn
stond hadden we weinig kans.

Het team van de tegenpartij bestond uit een vijftal atletische dames. Karen was hun aanvoerster en
jutte haar medespeelsters op om ons een lesje te leren (in sportieve zin wel te verstaan). Ik
daarentegen had een gedegen tactiek uitgedacht om onze rivalen te verslaan. Ze hadden op de
eerste plaats meer conditie, ze waren leniger en ze konden het natuurlijk niet veroorloven om te
verliezen. Van dit laatste gegeven moest ik gebruik maken, dacht ik. Waarschijnlijk gingen ze
doldriest in de aanval om hun collega's te laten zien wat ze konden. Ik had gelijk.

De wedstrijd begon om klokslag twee uur en zou in twee helften van dertig minuten worden
gespeeld. Al snel kwamen de gevangenisbewaarsters op een riante voorsprong. Ze solden met ons
tot grote ergernis van mijn teamgenoten. Ik kon me goed beheersen.

Na tien minuten werd de strijd grimmiger. Er werden overtredingen gemaakt (zowel door ons als
door de tegenpartij) en zo nu en dan volgde er een opstootje. Deze commotie was blijkbaar in het
voordeel van ons want we kwamen snel naderbij. Bij de rust hadden we onze achterstand
teruggebracht tot zes punten.

Volgens afspraak zouden we tien minuten pauze nemen en dan de strijd weer hervatten. De
scheidsrechter constateerde echter onze vermoeidheid (en die van de tegenstander) en verlengde
de rustpauze met vijf minuten.

Na de rust gingen we meteen in de aanval. We brachten onze achterstand terug tot vier punten,
tot twee en zelfs gelijk. We kregen nieuwe moed en de wedkamp ging een tijdje gelijk op.

Intussen ging Beverly zich met de wedstrijd bemoeien. Het draaide niet zo goed bij haar team en
ze dacht goede aanwijzingen te kunnen geven (haar pupillen dachten daar overigens anders over).
Tot grote vreugde van onze aanhang kreeg ze even later per ongeluk een bal tegen het hoofd (van
een van onze speelsters) en toen barstte de oorlog los.

Beverly wisselde een paar speelsters (bewaarsters die ons echt niet mochten, ik wist dat) en ze
spoorde hen aan tot gemeen spel. We lieten ons echter niet kennen en verweerden ons moedig. 

Voor de eerste keer zouden we op voorsprong kunnen komen totdat Beverly een van haar
varkenspoten uitstak. Brenda tuimelde op de grond, bezeerde haar knie en bleef liggen. Dit
incident was de aanleiding tot de vechtpartij die Beverly uiteindelijk een gebroken arm en tal van
blauwe plekken opleverde. (Sindsdien haat ze mij pas echt.)

Ik kreeg de schuld van de knokpartij. Als aanvoerster zou ik mijn team niet meer in de hand
hebben kunnen houden. Ik zou mijn vrouwelijke teamgenoten hebben aangespoord om Beverly
ervan langs te geven en ik zou haar arm hebben gebroken. Ik was natuurlijk haantje de voorste
geweest en had die negertrut een paar rake klappen verkocht (ik wist van Charly hoe dat moest)
maar van een gebroken arm wist ik niets.

Desondanks belandde ik in de isoleercel. Twee weken water en brood en verder niets. (Gelukkig
kwamen mijn medespeelsters bijna iedere avond iets lekkers brengen.)

De isoleercel bevond zich aan de andere zijde van het complex. Op een steenworp afstand van de
afrastering stond dit betonnen gebouw. Door het platte dak was het in dit kot snikheet in de
zomer. Badend in het zweet zat ik mijn tijd uit.

Binnen in de cel was alles van beton. Er lag enkel een matras op de grond om bescherming te
bieden tegen de harde ondergrond. Het enige licht kwam binnen via een klein getralied raam in de
deur, 's nachts was het pikdonker en koud.

Op deze plaats kreeg ik mijn eerste huilbuien. Misschien doordat ik toen pas inzag dat ik zou gaan
sterven. Ik werd overvallen door een eenzaam gevoel waardoor ik nachten achtereen huilde. Als
een hoopje ellende zat ik ineengekrompen in deze kale cel en telde de dagen af. (Op het laatst
zelfs uren en minuten.)

Na deze weken keerde ik als een ander mens terug naar mijn dodencel. Voortdurend werd ik
overvallen door huilbuien en ik had de stoutste plannen gesmeed om mezelf van kant te maken. Ik
heb het nooit gedurfd maar ik heb een tijdje een strop onder mijn matras gehad. (Ik had een stuk
touw van de waslijn tot een lus gevlochten.)


Nu Beverly mij spottend stond toe te lachen, had ik even spijt dat ik die strop niet meer binnen
handbereik had.

'Sla me dan,' siste ze. 'Je durft niet, he?'

Op de laatste dag voor mijn dood kon ik me niet beheersen. Ik haalde uit maar mijn mokerslag
raakte slechts lucht. Beverly liep lachend weg.

Ik keek naar mijn gebalde vuist. Ik had haar willen vermoorden, dacht ik. Een gevoel van woede
overspoelde mij. Ik kende dat gevoel van Charly toen hij me een week voor zijn dood voor de
laatste keer had mishandeld. Ik was destijds zo zeker van mijn zaak. Net als nu.







Charly kwam 's nachts tegen enen thuis. Ik lag al in bed maar werd wakker van zijn herrie. Hij
verkeerde in een beschonken toestand en gooide met de deuren.

'Waar ben je?' schreeuwde hij door het huis. 'Ik heb je nodig.'

In bed kromp ik ineen. Wat haatte ik die vent als hij bezopen was! Waarom durfde ik niet van hem
te scheiden? Waarom liet ik me telkens mishandelen? Waarom ik geen klacht indiende? Ik wist het
niet. Het lef ontbrak me. Later zou ik spijt krijgen, dat wist ik nu.

Ik sloeg de lakens over mijn hoofd en deed alsof ik sliep. Twee minuten later stond Charly aan ons
bed (want we sliepen ondanks alles nog steeds samen).

'He lekker stuk!' riep hij opgetogen. 'Zin om te neuken?'

Ik gaf geen antwoord. Zijn adem stonk onmiskenbaar naar alcohol. Het was weer zo ver, dacht ik.

Ruw trok hij de lakens van me af. Ik deed alsof ik wakker werd en opende slaperig mijn ogen.
'Charly? 'Waar kom jij vandaan?' vroeg ik ongerust. Natuurlijk wist ik waar die dronkelap
vandaan kwam maar ik probeerde bezorgd te doen.

'Wat denk je?' vroeg hij minachtend. 'Van de hoeren, nou goed?'

Ik perste mijn lippen op elkaar. Ik wist dat hij loog. Had ik hem tijdens ons huwelijk maar een
keer op een dergelijke praktijk kunnen betrappen, dan was de zaak niet zo gecompliceerd geweest
als nu. Zeker niet bij de rechter en de jury omdat ik hem heb vermoord zonder recht van spreken.
Verkrachting in het huwelijk bestond immers nog niet. Mishandeling wel maar dan had ik wel
aangifte moeten doen!

'Benen wijd,' vervolgde hij. 'Ik heb zin.'

Ik sloot mijn ogen. Wat moest ik doen? Gewoon toegeven? Ik had me natuurlijk kunnen
verzetten. Maar dan zou hij me ongetwijfeld afranselen totdat ik gewillig aan zijn eisen zou
voldoen.

'Kleed je dan uit,' zei ik nors.

Met veel moeite ontdeed hij zich van zijn kleren en stapte in bed. Hij pakte me ruw beet en toen
hij voelde dat ik mijn nachtjapon nog aan had trok hij die zonder pardon in stukken van mijn lijf.

'Jij gaat me eens lekker verwennen,' zei hij schor.

Ik moest een brok in mijn keel wegslikken toen hij me begon te kussen. Ik proefde de sterke
smaak van whis-ky. Ik walgde.

Charly duwde mijn benen uit elkaar en ging bovenop me liggen. Hij probeerde zijn half stijve lid in
mijn onderlichaam te duwen maar had klaarblijkelijk weinig succes.

'Lukt het niet?' vroeg ik spottend.

'Houd je bek,' zei hij. 'Ik ben bezig.'

Een tweetal minuten verstreken. Mijn onderlijf deed inmiddels pijn van zijn pompende bewegingen
en ik wist dat hij vandaag niet meer zou scoren.

'Luister Charly. Morgenvroeg doen we het nog een keer,' zei ik hoopvol. 'We gaan nu slapen.'

'Ik maak dit karwei eerst af.'

Ik zuchtte en duwde hem van me af. Toen werd hij kwaad.

'Moet je me niet meer?' vroeg hij dreigend.

'Natuurlijk wel.'

Ik ging rechtop zitten en leunde tegen de bedrand. Charly lag op zijn zij en de kussens in zijn rug
hielden hem in evenwicht. Verachtelijk keek hij me aan.

'Alleen hoeren hebben zulke opgeblazen tieten als jij,' zei hij cru.

Ik sloot mijn ogen. Het was weer zo ver. Al ging het hem niet goedschiks dan maar kwaadschiks.
Ik wist wat er ging komen en stapte uit bed.

'Waar ga je heen?'

'Naar beneden.'

In de keuken nam ik een glas melk. Plots ging de keukendeur open. In de deuropening stond mijn
echtgenoot. De blik in zijn ogen sprak boekdelen. Ik slaakte een kreet van ontzetting toen hij op
me af kwam. Hij duwde me op de grond en begon op mijn lichaam te trappen. Ik kromp ineen van
de pijn en snakte naar lucht. Een paar tellen later trok hij me hardhandig overeind. De klap in mijn
gezicht deed mijn mond bloeden.

'Nu zullen we eens zien wie hier de baas is,' riep Charly. Hij was zichtbaar over zijn toeren.

Gewelddadig sleurde hij me naar de woonkamer. Hij gooide me op de zitbank en sprong boven op
me. Een half uur later slaakte hij een gil van genot. Ik voelde zijn warm kwakje naar binnen
schieten. Ik huilde tranen met tuiten.

Charly liet me alleen achter op de bank. De pijn aan mijn onderlijf was bijna ondraaglijk. Het zou
minstens een week duren voordat ik weer normaal zou kunnen plassen. Dat wist ik van
voorafgaande keren. Toen maakte mijn verdriet plaats voor een gevoel van wraak. Een gevoel dat
ik nog nooit eerder had gekend. Charly zou ongetwijfeld doorgaan met zijn brute verkrachtingen
totdat ik er krankzinnig van zou worden, dacht ik.  Hij was ziek en zou me voortdurend blijven
mishandelen. De oplossing voor mijn probleem kwam plots in me op: Charly moest dood!


De daaropvolgende weken pijnigde ik mijn hersenen met de vraag hoe ik mijn echtgenoot om het
leven zou kunnen brengen. Natuurlijk kon ik hem doden met een pistoolschot (een vrij
eenvoudige opgave maar niet uitvoerbaar zonder alibi) of met een mes (dat leek me iets te
bloederig). Hoe langer ik erover nadacht des te meer concentreerde mijn hersenen zich op een
"ongeluk". Ik kon hem misschien beter in beschonken toestand van de trap duwen opdat hij zijn
nek zou breken. Een goed idee, vond ik en ik werkte dit plan verder uit. (Ik durfde echter niets op
papier te zetten.)

Op mijn werk sprak ik er een keer met mijn collega over. Niet direct op de man af maar gewoon
tussen neus en lippen door. Ik werkte inmiddels op een accountantsbureau als directiesecretaresse
(en ik verdiende een aardig salaris zonder het bed te moeten delen met de directeur). Tegenover
mij op kantoor zat Angela en destijds wist ik dat ik haar kon vertrouwen. (Later in de rechtszaal
zou ze me verraden.) Ik wist dat Angela eveneens kampte met een autoritaire echtgenoot. Ze had
me wel eens over zijn gewelddadige optredens verteld.

'Zou jij Tony wel eens een oplawaai willen verkopen?' vroeg ik nieuwsgierig.

Angela begon te grinniken. 'Graag,' zei ze. 'Soms zou ik hem het liefst de vernieling in
schoppen.'

'Waarom ga je niet scheiden?'

'Dat kan ik onze kleine Jenny niet aan doen,' antwoordde ze. Haar stem klonk verdrietig. 'Ik wil
niet dat zij de dupe wordt van onze mislukte relatie. Over een paar jaar zie ik wel verder.'

'Hoe oud is Jenny?'

'Jenny is zes jaar oud. Ze is een schat van een meid.'

'En wat vindt Tony?'

'Tony wil van geen scheiding weten. Hij dreigt dat hij Jenny bij me vandaan zal halen als ik hem
verlaat. Ik zal moeten wachten totdat Jenny oud genoeg is om zelf te beslissen.'

'Heb je ooit gedacht om Tony naar de andere wereld te helpen?'

'Wat bedoel je?'

'Nou gewoon, uit de weg ruimen.'

Ze grimlachte. 'Vaak genoeg,' zij ze. 'En ik ben trouwens niet de enige die hem om het leven wil
brengen.'

'Hoezo?'

'Tony is een klootzak. Hij heeft met veel mensen ruzie.'

Ik staarde haar recht in de ogen. Ze leek haar woorden te menen.

'Waarom vraag je dit eigenlijk?' vroeg ze vervolgens.

'Ik wil Charly vermoorden,' zei ik bloedserieus.

Angela keek me verbijsterd aan. 'Meen je dat werkelijk?' vroeg ze angstig. Ze kneep haar ogen
bijna dicht.

Ik knikte.

'Waarom?'

Ik zuchtte en sloot mijn ogen. 'Hij mishandelt mij voortdurend,' zei ik triest.

'Mishandelen?'

'En verkrachten,' vulde ik haar aan.

'Maar...,' stamelde ze,' heb je daar geen aangifte van gedaan.'

Ik schudde mijn hoofd. 'Dat durf ik niet. Ik ben bang dat hij mij vermoord.'

'De smeerlap.'

'Inderdaad,' zei ik, 'Ik haat hem.'

'Heb je al plannen?' vroeg ze plots.

Ik haalde mijn schouders op (ik loog met opzet). 'Het moet een ongeluk lijken en ik moet een
alibi hebben. Niet eenvoudig dus.'

'En een huurmoordenaar.'

Ik fronste mijn wenkbrauwen. 'Een huurmoordenaar?'

'Voor vijftigduizend dollar. Een sluitende alibi is het enige waar je voor moet zorgen. Dat lijkt me
geen probleem.'

Ik dacht na. Vijftigduizend dollar was natuurlijk een boel geld. Zelfs zo veel geld dat ik gedurende
mijn hele leven niet bijeen zou sparen. Charly zat immers thuis en leefde op mijn kosten. Ieder
dubbeltje telde hij na en ik moest verantwoording afleggen in de vorm van een kassabonnetje als
ik iets had gekocht. Het stond dus buiten kijf dat ik ongemerkt vijftigduizend dollar zou kunnen
sparen!

In werkelijkheid sjoemelde ik vaak met onze rekeningen. Ik verdiende genoeg geld om er samen
van te leven en er bleef zelfs voldoende in kas om Charly te voorzien van liters whisky. Zo slecht
had ik het dus niet.

Ik zou natuurlijk een bijbaantje kunnen nemen. Echter, na verloop van tijd zou Charly beslist
achter dit geheim komen. Met welke bijbaan zou je trouwens in korte tijd vijftigduizend dollar
verdienen. Als prostituee misschien! 

'Ik weet het niet,' zei ik. 'Het is natuurlijk veel geld.'

'Dan zul je het zelf moeten doen.'

De dagen nadien dacht ik nog eens na over Angela's suggestie om een huurmoordenaar te
benaderen. Ze kende wel een adresje als ik interesse had. Ik twijfelde.


Plots ontwaakte ik uit mijn gedachten. Ik spitste mijn oren. Ergens in de verte hoorde ik schoten.
Ik wist dat mijn cel zich op een steenworp afstand van de executieruimte bevond. Ze waren aan
het oefenen, dacht ik. 

Het angstzweet brak me uit. Alsof ik eindelijk besefte dat men het meende om mij morgen te
executeren. Ik begon hysterisch te krijsen.

Binnen enkele minuten werd mijn klaagzang gehoord en twee bewaarsters kwamen aangesneld. Ik
was buiten zinnen en schreeuwde om genade. Ze bleven buiten mijn cel wachten en vroegen om
assistentie.

'Laat ze ophouden! Laat ze ophouden,' gilde ik. 'Ik wil niet dood!'

Natuurlijk kwam Beverly zich met dit incident bemoeien. In het gezelschap van Melissa stormde
ze op mijn cel af. Met haar gummiknuppel sloeg ze tegen de tralies. Ik ging nog harder te keer.

'Houd je kop, Badler!' riep Beverly. 'Morgen is het jouw beurt!'

Tot grote ontsteltenis van Melissa kraamde Beverly deze misselijkmakende woorden uit. Ze riep
haar tot de orde. (Melissa was hiervoor bevoegd omdat Beverly niet meer was dan een
gepromoveerde keukenhulp.) Tot groot genoegen vertrok die ziekelijke negerin. Nog steeds was
ik in paniek.

'Gaan jullie maar,' zei Melissa tegen de twee andere dames. 'Ik red me wel alleen.'

Toen haar collega's uit het zicht waren verdwenen maande Melissa mij tot rust. Ze opende de
getraliede deur, stapte naar binnen en deed de celdeur weer op slot. Ze ging naast me op bed
zitten en sloeg haar arm om me heen.

'Kalm aan,' troostte ze me. 'Ik ben bij je.'

Ik droogde mijn tranen en nestelde mijn beklagenswaardige lichaam tegen haar aan. Zonder een
woord te spreken bleven we zo vijf minuten zitten. Melissa's aanwezigheid bracht mij tot bedaren.

'Ik wil niet dood,' snikte ik. 'Help me, alsjeblieft.'

Melissa zei niets. Ze wist drommels goed dat ze me niet kon helpen (ook al zou ze dat graag
willen). Ik bleef nog tien minuten tegen haar aan genesteld voordat ze aanstalten maakte om te
vertrekken. Mijn tranen waren verdwenen maar ogen waren nog rood van verdriet. De schoten
waren opgehouden.

Met mijn handen om de tralies geklemd keek ik Melissa na totdat ze om de hoek van de lange
gang was verdwenen. Moedeloos sleepte ik me terug op het bed. Ik duwde mijn hoofd onder de
dekens en huilde opnieuw. Mijn gedachten keerden terug naar het fatale moment van anderhalf
jaar geleden. 







Ik stond in de keuken aardappels te schillen toen Charly plots voor mijn neus stond. Het was
maandagmiddag en hij had zijn tijd in het buurtcafe doorgebracht. Hij was aangeschoten maar niet
dronken.

'Is het eten al klaar?' vroeg hij ongeduldig.

Ik was zojuist van mijn werk thuisgekomen en moest hem dus teleurstellen.

'Schiet maar op,' zei hij. 'Ik doe even een tukje.'

Charly ging op de bank liggen en zijn zagende keelgeluiden irriteerde mij meteen. Hij was nog te
lamlendig om even mee te helpen, dacht ik.

Deze lusteloosheid was pas op komen zetten nadat hij zijn baan als boekhouder had verloren. Hij
was het werken verleerd en teerde voor de volle honderd procent op mijn salaris. De drank was
zijn toevlucht geworden voor zijn verdriet (want zorgen kende hij geen).

Twintig minuten later stond het avondmaal op tafel. Ik maakte hem voorzichtig wakker (maakte
dat ik wegkwam) en schepte de soep op. Tot mijn grote ergernis kwam hij tien minuten later aan
tafel.

'Had je niet even op mij kunnen wachten?' vroeg hij nors.

'Sorry,' zei ik zachtjes. Ik schepte zijn soep op en hij begon gulzig te eten.

Charly schrokte de bouillon vermengd met groenten en vermicelli hals over kop naar binnen. Hij
liet een onbeschofte boer en sloeg met zijn vuist op tafel.

'Komt er nog wat van!' riep hij dreigend. 'Ik sterf van de honger.'

Ik haastte me de rest van het avondmaal op tafel te zetten. We aten snijboontjes met een groot
stuk biefstuk. Immers, Charly was een echte vleeseter. (vooral zijn vrouw lustte hij rauw.) 

Hij viel onmiddellijk aan en ik moest tevreden zijn met de kliekjes die over bleven. Hij had honger
als een paard. Opnieuw trok hij de aandacht met een enorme oprisping en plofte met zijn half
dronken lijf  weer op de zitbank. De afwas liet hij staan.

Charly was nog niet dronken genoeg om mijn plan tot uitvoering te brengen. Een paar borrels
meer en hij was rijp voor de slacht, dacht ik. Uit de kast nam ik een fles whisky en zette die voor
hem neer. Een glas had hij niet nodig.

Een uur later ontwaakte mijn echtgenoot en tot zijn grote vreugde stond de fles binnen
handbereik. Hij nam een slok en mompelde enkele woorden. Deze binnensmondse taal klonk
feestelijk. Tevreden over de gang van zaken nam hij nog een paar grote slokken en sloot zijn ogen
opnieuw. Hij viel in slaap.

Mijn plan dreigde te mislukken. Charly lag in een diepe slaap verzonken en ik zou hem onmogelijk
uit deze roes kunnen wekken. Een tikje teleurgesteld ging ik aan de eettafel zitten en nam de post
door. Ik hield Charly in de gaten.


Zo nu en dan ontwaakte Charly om even een flinke teug whisky te nuttigen. Het peil in de fles
zakte tot de helft en evenredig werden zijn snurkende geluiden heviger. Na een uur gaf ik de
moed op. Misschien had ik morgen meer geluk. Ik ging naar de keuken en begon met de
voorbereidingen van een pan soep met verse tomaten.

Sinds ik tijdens mijn studie in een restaurant had gewerkt hield ik van koken. Het liefst bereidde ik
iedere avond een lekkernij maar de tijd hiervoor werd me vaak niet gegund (door Charly).

Plotseling werd de keukendeur achter mijn rug open gezwaaid. Ik draaide me met een ruk om en
botste frontaal tegen Charly op. De grote pan in mijn handen sloeg met een donderende klap op
de tegelvloer. Ik vloekte.

Charly kwam als een razende op me afgestevend. Ik zag de kwaadwillige blik in zijn ogen en ik
wilde door de achterdeur vluchten. Hij pakte mijn elleboog hardhandig vast. Ik probeerde me te
verzetten en schopte naar hem. Hij begon heimelijk te lachen.

'Zo, zo,' zei hij. Waar ga je heen?'

Met een grote krachtsinspanning worstelde ik mij gedeeltelijk uit mijn angsttoestand. Ik was me
dood geschrokken en mijn hersenen werkten nog niet op volle toeren. Mijn instinct wel.

Charly's lippen waren strak op elkaar geklemd en zijn handen hadden zich tot vuisten gebald. Zijn
gezicht was een masker van kwaadaardigheid (de duivel zou er jaloers op zijn geweest).

Ik kromp onwillekeurig in elkaar. Ik wilde dat ik ergens anders was (op een onbewoond eiland
bijvoorbeeld).

Charly pakte me ruw beet en duwde me tegen de rand van de aanrecht. Hij greep me bij mijn
polsen en verdraaide mijn armen. Ik schreeuwde van de pijn.

'Ik vroeg je wat!' brulde hij. Zijn stem weergalmde door de keuken. Hij transpireerde en zijn
gezicht werd vuurrood. Ik kromp verder ineen.

'Nergens,' zei ik zachtjes.

'Je liegt,' riep hij kwaad en gaf me een mep in het gezicht.

Ik verstrakte, bang voor wat er komen ging. Ik voelde een rilling over mijn ruggegraat lopen.
Charly's ogen schitterden en hij begon de bovenste knoopjes van mijn blouse los te maken. Met
een hand hield hij mijn beide polsen vast.

Het gelukte me om een hand los te rukken en in een panische reactie omklemde ik het keukenmes
waarmee ik de tomaten had gesneden. Het lemmet was nog rood. Ik dreigde hem te vermoorden.

Nu was het Charly die eruit zag als een angstig hert. 'Dat durf je niet,' zei hij zwakjes.

' Laat me los.'

Hij trok zijn bovenlip op en snoof diep. Het leek alsof hij in dubio stond en mijn werkelijke
gedachten probeerde te analyseren. Hij koos eieren voor zijn geld en liet me los. Ik zuchtte en
even was mijn oplettendheid minder.

Charly maakte van deze gelegenheid dankbaar gebruik en greep me opnieuw vast. Hij sloeg het
mes uit mijn hand en pakte me hardhandig vast. Ik hoorde het keukenmes achter me op de
aanrecht vallen.

'Dus je wilde me vermoorden!' brulde hij. 'Ik zal je eens een lesje leren!'

De vuistslag in mijn ribben deed ongelooflijk pijn. Ik was als verdoofd en hij trok me bij mijn
haren overeind.

'Stomme trut!' riep hij. 'Waar haal je het lef vandaan?'

Hij spuugde me in het gezicht en ik zag dat hij moeite had om zich staande te houden. Mijn
hersenen werkten op volle toeren en plots welde er een moorddadig gevoel in me op. Zoals eerder
het geval was geweest maar nu was het nog intenser. 

Ik wrong me los uit zijn greep en mijn ogen zochten naar het mes. Een moment later zag ik een
flikkering van pijn in Charly's ogen. Ik hield mijn adem in. De gorgelende geluiden uit de keel van
mijn echtgenoot joegen mij de stuipen op het lijf. De kracht waarmee hij mijn lichaam tegen de
aanrecht hield gedrukt werd minder.

Het lemmet had zich in zijn rug geboord. Zonder weerstand was het vlees op nierhoogte
opengesprongen. Charly vocht tegen de pijn en hij duwde mijn lichaam harder tegen de aanrecht.
Prompt trok ik het mes uit zijn lijf (een vreemd gevoel alsof je biefstuk aan het snijden bent) en ik
stak nog een keer. Ditmaal iets hoger opdat ik zeker wist dat ik zijn rechternier had verwoest.

Uiteindelijk zakte Charly ineen. Het bloedspoor op de vloer deed mij schrikken. Mijn echtgenoot
lag stuiptrekkend op de grond en slaakte kreten van ontzetting. Met zijn hand aan zijn zij keek hij
mij ontmoedigd aan. Ik lachte naar hem en liet hem liggen.

Tot mijn verbijstering probeerde hij even later op de staan. Zijn verslagen gelaat had plaats
gemaakt voor een grimmiger aangezicht. Opnieuw raakte ik in paniek. Ik keek naar het bebloede
mes en raakte buiten zinnen. Ik stak hem nog veertien maal voordat ik geen enkel leven meer in
hem zag. Hij was dood. Huilend zakte ik in elkaar en staarde naar het bebloede lijk op de
keukenvloer. Zijn mond stond open en zijn ogen waren wijdopen gesperd. Dat was Charly, dacht
ik.

Vijf minuten later kwam ik bij mijn positieven en realiseerde wat ik had gedaan. Mijn kleren zaten
onder het bloed en ik kleedde me gehaast uit. Eerst zou ik een douche nemen, had ik me
voorgenomen en later zou ik de troep in de keuken opruimen. Voor het levenloze lichaam van
Charly had ik een oplossing voor ogen. Ik zou hem in stukken hakken en de delen van zijn
lichaam tussen het huisvuil naar de plaatselijke stortplaats smokkelen. Een onsmakelijke
aangelegenheid maar zeer effectief!

Zover ben ik echter nooit gekomen. De frisse douche heb ik nog wel genomen. Echter, toen ik de
trap afdaalde kwamen een stel gewapende politiemannen mij tegemoet.

'U heeft het recht om te zwijgen. Alles wat u zegt kan en zal tegen u gebruikt worden in de
rechtszaal. U heeft het recht op een advocaat. Indien u zich die geen kan veroorloven krijgt u er
een toegewezen.'

Meer zei die ene politieman niet en een luttele seconde later werd ik in de boeien geslagen. Met
gesloten ogen werd ik afgevoerd. (Wat moeten de mensen in de buurt op dat moment hebben
gedacht. Mijn buurvrouw wist het wel! Achteraf bleek dat zij de politie had verwittigd.)


Ik hoorde een schorre stem en keek op. Ogenblikkelijk botste mijn blik op het reusachtige zwarte
lijf van Beverly. Ze was in het gezelschap van een knappe vrouw die buitengewoon sexy was
gekleed. Ze droeg een blauwe spijkerbroek en een strak T-shirt waardoor haar weelderige boezem
naar voren stak. (Ik richtte mijn ogen bij iedere vrouw eerst op haar bovenlichaam om haar
borstinhoud te inspecteren. Op zoek naar vergelijkingsmateriaal om mijn jaloezie in toom te
houden, denk ik. Telkens opnieuw werd ik op zo'n moment weer trots op mijn eigen borsten. Een
bevredigend gevoel.)

Waarschijnlijk was ze een nieuweling, dacht ik. Ik schatte haar midden in de twintig, zojuist
afgestudeerd en hopeloos op zoek naar een baan. Immers, wie wil er nu voor z'n lol in een
gevangenis werken!

Het tweetal liep langs mijn cel maar Beverly schonk geen aandacht aan mij. Pas toen de
nieuweling achterom keek, haar looppas inhield en mijn aanwezigheid constateerde, mompelde
Beverly enkele woorden. Ze draaide haar logge lichaam om en keek mij boosaardig aan.

'Dat is Badler,' bitste ze. 'Let maar niet op haar. Morgen gaat ze de pijp uit.'

De nieuweling begreep haar niet. 'Hoezo?' vroeg ze onnozel.

Beverly grinnikte. 'We zijn hier in complex "Deadly end", zoals ik je heb verteld. Dat wil zeggen
dat de gevangenen die hier verblijven vroeg of laat zullen worden geexecuteerd. Ze zitten hier
voor zware delicten.'

Beverly wees ik mijn richting. 'Badler zit hier voor de moord op haar echtgenoot. Ze heeft hem
met zestien messteken om het leven gebracht. Morgen wordt ze door het executiepeloton
doodgeschoten.'

De ongeloofwaardige blik in de ogen van de nieuweling weerspiegelde haar onervarenheid. Ze
veegde haar lange blonde lokken uit haar gezicht en met haar hemelsblauwe ogen staarde ze mij
angstig aan.

'We gaan,' zei Beverly. 'Badler is niet de moeite waard om langer bij stil te staan.'

Ik voelde het bloed in mijn aderen koken. Wat haatte ik dat mens! Zelfs de dag voor mijn dood
maakte ze me belachelijk. Beverly was een gemene trut (maar misschien was ik dat zelf ook wel).
Ik slikte de brok in mijn keel weg en intussen was het tweetal verdwenen. De naam van de
nieuweling zou ik nooit te weten komen.

Intussen wezen de wijzers van de klok drie uur aan. Op de binnenplaats waren geen schoten meer
te horen. Heel geleidelijk kwam ik tot rust. Al snel begon ik de klok in de gaten te houden want ik
wist dat om half vier de dagelijkse ronde werd gemaakt. Vandaag was het Melissa's beurt,
hetgeen enige afleiding in de vorm van een kort gesprek betekende. Veel tijd zou ze niet hebben,
wist ik (ze moest zich regelmatig melden op bepaalde plaatsen) maar een babbeltje van vijf
minuten behoorde wellicht tot de mogelijkheden.







De eerste dagen na mijn aanhouding heb ik op het plaatselijke politiebureau doorgebracht. Ik zat
in een cel die naar urine, zweet en sigarettenrook stonk. Er lag spuug op de vloer en kakkerlakken
kropen in en uit een barst in de muur. Het was er een hel.

Er zaten nog andere vrouwen in dezelfde cel: hoertjes, drugsverslaafden, dievegges en
combinaties van die drie. De meesten waren vaste klanten. Ze namen mij mijn schoonheid kwalijk,
giechelden, lachten mij uit en bespotten mij. Pas toen ze hoorden dat ik op gruwelijke wijze mijn
echtgenoot had vermoord, lieten ze me met rust.

Met het ene telefoontje (waar ik volgens de wet recht op had) heb ik mijn ouders gebeld. Mijn
vader kreeg zowat een hartaanval en mijn moeder een beroerte. Ze konden niet geloven dat ik
Charly had vermoord.

Eenmaal op het politiebureau vertelde ik huilend over zijn verkrachtingen en mishandelingen. Mijn
ouders toonden weliswaar begrip voor mijn daad (als je over begrip kunt praten) maar toch
verweten zij mij het feit dat ik nooit eerder over Charly's misdrijven had gesproken. Ondanks alles
spraken ze mij moed in en mijn vader regelde een aardige advocate.

Zij heette Sally. Een wijze vrouw van vijfenveertig die ondanks mijn noodlot al mijn leed positief
benaderde. Ze was eerlijk en vanaf het eerste moment vertelde ze dat ik in een uiterst penibele
situatie verzeild was geraakt. (Alsof ik dat nog niet wist!)

Natuurlijk had ik haar mijn motief voor de moord verteld. Ik had echter weinig kans, had ze
meteen gezegd. De rechter en de jury zouden onverbiddelijk zijn, dacht ze. Als ik aangifte van
Charly's mishandelingen had gedaan, waren er misschien nog verzachtende omstandigheden. Nu
niet.

Een week later moest ik voor de rechtbank verschijnen. Ik moest me op het ergste voorbereiden,
had Sally gezegd. Toen wist ik nog niet wat ze bedoelde.

Het was een prachtige dag. De lucht was koel, maar de zon scheen helder. De grijze marmeren
trappen van het gerechtshof glommen, de lange schaduwen van de majestueuze zuilen aan de
voorkant leken op reusachtige zwarte vingers. De pers was in grote getale opgekomen en de
plaatselijke verslaggevers stonden broederlijk opeengepakt. 

De griffier riep plechtig: 'Opstaan! Het gerechtshof voor het arrondissement in Utah is nu in
zitting, voorgezeten door de weledelgeleerde rechter Catherine O'Brien.'

Rechter O'Brien kwam de zaal binnen en nam plaats. Ze was in de vijftig, hard, een beetje
flamboyant, maar zelfverzekerd. De zwarte vrouw was een ervaren juriste die de reputatie had van
niemand enige flauwekul te dulden.

De toeschouwers begonnen onmiddellijk te rumoeren en zorgden voor een chaotische sfeer.
O'Brien gaf een paar harde klappen met haar hamer, wierp een laaiende blik naar beneden en
schreeuwde: 'Stilte, anders laat ik u meteen de rechtszaal uitzetten! Dit is de enige keer dat ik het
vriendelijk vraag!'

Ze wachtte even tot het geroezemoes was verstomd en zette vervolgens haar bril op. Ik voelde
een stoot adrenaline door me heen gaan.

'Is het Openbaar Ministerie klaar om te beginnen, meneer de officier?'

Een klein mannetje met een snor en een kaal hoofd stond op. 'Ja, edelachtbare.'

Hij stelde zich voor als Jaques Tine en hij ademde eerst diep in en uit voordat hij zijn plaats innam
voor de tribune van de jury.

'U ziet hier allen de beklaagde, Denyse Cerone. Ze wordt verdacht van de moord op haar
echtgenoot middels zestien messteken.'

Er klonk een 'oh' geroep in de zaal. Rechter O'Brien hamerde er op los. De zaal kalmeerde.

Tine trad verder in detail en maakte me in deze eerste ronde al zo zwart als roet. Zonder enige
goede reden zou ik Charly op gruwelijke wijze om het leven hebben gebracht. Tine achtte hem het
onschuldige slachtoffer van een moorddadige vrouw. Mistroostig luisterde ik naar zijn betoog.
Het huilen stond me nader dan het lachen.

Eindelijk was het Sally's beurt. De toon van haar stem was vlak en kalm. Ze keek de juryleden een
voor een recht in de ogen met een vriendelijke en oprechte blik.

Sally vertelde over Charly's mishandelingen en verkrachtingen en over het feit dat hij mij zou
vermoorden als ik aangifte zou doen. Doodsbang had ik alles verzwegen om de waarheid voor
mezelf te houden, had ze verteld.

Na haar betoog bedankte Sally de juryleden, keek naar de uitdrukking op hun gezichten en ging
zitten. Ze was zichtbaar ontevreden.

Tines eerste getuige was de lijkschouwer. Dr. Shimney was een oude rot in het vak en hij zag er
bijna verveeld uit toen hij plaatsnam in de getuigenbank. Tine stelde hem een paar onbelangrijke
vragen, alvorens tot de vraag te komen.

'Dokter, kunt u ons vertellen wat u hebt aangetroffen toen u autopsie op het lichaam van Charly
Cerone verrichtte?'

'Ja, ik trof zestien messteken aan waarvan er minstens vijf met een zekere precisie in de nierstreek
waren geplaatst. Kennelijk wist mevrouw Cerone de juiste plek te vinden.'

Tine nam het woord over. 'Zestien messteken,' begon hij, 'niet een of twee maar zestien! Dan
moet je je echtgenoot toch wel echt haten, zou ik zeggen. Of niet?'

Hij keek mij aan maar ik verroerde me niet. 'Ze heeft hem koelbloedig vermoord.'

Ik zag dat Sally bezwaar wilde maken maar kennelijk zei haar ervaring het niet te doen. Rechters
hielden niet van interrupties en het zou hen alleen maar tegenwerken. Toen kwam Tines tweede
getuige opzetten.

Ik schoot overeind. Achter in de zaal stond Angela. Ik geloofde mijn ogen niet. Angstig keek ik
Sally aan. Wat nu?

Angela loste Dr. Shimney af. Tine stapte naar voren. 'Mag ik u voorstellen aan mijn tweede
getuige, Angela Jefferson.' Het werd doodstil in de zaal.

'Angela, is het waar dat Denyse tijdens het werk met jou over een eventuele moord op haar
echtgenoot heeft gesproken?'

'Ja.'

'Bezwaar!' schreeuwde Sally ditmaal. Ik schrok van haar reactie maar kennelijk zag ze het gevaar
aankomen.

'Afgewezen!' riep de rechter meteen.

Tine ging verder. 'Heeft Denyse gezegd dat ze hem wilde vermoorden.'

'Ja.'

'Ze liegt!' riep ik witheet en stond op.

'Ga zitten mevrouw Cerone. U dient zich niet met het gesprek te bemoeien,' zei rechter O'Brien.

Sally trok me aan mijn blouse naar beneden. Ze maande me tot rust en ik sloot mijn ogen. Wat
was Angela een achterbakse trut, dacht ik. Ze had me verraden!

Na de pauze kwam ik zelf aan het woord. Ik bekende de moord op mijn echtgenoot maar ik pleite
voor verzachtende omstandigheden. Ik vertelde over zijn seksuele intimidaties op zijn werk (wat
hem zijn baan had gekost) maar desondanks voelde ik dat ik geen voet aan de grond kreeg. Ten
einde raad liet ik tot mijn eigen verbazing enkele littekens zien (schrammetjes weliswaar) maar de
juryleden keken niet eens.

Nadien had de jury een uur nodig om tot een uitspraak te komen. Toen bekend werd dat ze
gereed waren, stroomden alle mensen terug naar de rechtszaal waar wij waren blijven zitten. Ik
zag mijn ouders de zaal binnenkomen. Het gezicht van mijn vader was gespannen. Mijn moeder
glimlachte naar mij. 

Mijn ogen stonden wijd open van angst. Ik moest rekening houden met levenslang, had Sally
gezegd. We zouden dan in ieder geval in hoger beroep gaan.

Ik keek toe hoe de jury zwijgend terugliep naar de jurybanken. Geen van hen keek naar mij. Een
slecht teken. Geen van hen glimlachte. Nog een slecht teken.

En ze hadden het snel gedaan. Te snel voor een jury die niet tot een unanieme uitspraak gekomen
zou zijn. Het tintelende gevoel in mijn maag werd een doffe pijn. Ze waren kennelijk zeker van
hun zaak.

De rechter richtte het woord tot de jury. 'Dames en heren van de jury, in het proces van de staat
versus Denyse Cerone, bent u tot een oordeel gekomen?'

De voorzitter stond op. 'Ja, edelachtbare.'

Hij gaf het briefje met de uitspraak aan de bode, die het naar rechter O'Brien bracht. Ze las het
met een uitdrukkingsloos gezicht en gaf het terug. Daarna bracht de bode het naar de griffier.

Ik stond op springen. Mijn hart bonsde in mijn keel en ik wiebelde ongeduldig met mijn benen
heen en weer. Ik kon de spanning nauwelijks verdragen. Sally zei niets.

'De jury,' zei de griffier op gedragen toon, 'heeft de beklaagde schuldig gevonden. Het vonnis
luidt: doodstraf.'

Het publiek barstte in een vreselijk lawaai uit. Journalisten wilden naar de telefoon rennen, maar
het gehamer van de rechter hield hen tegen.

'Stilte!' schreeuwde rechter O'Brien. 'Het hof dankt de jury voor deze uitspraak. De beklaagde
zal worden geescorteerd door de plaatselijke politie. De zaak is hiermee afgesloten.'

Voor mij was het alsof de aarde ophield met rond zijn as te draaien. Alles stopte: geluiden,
bewegingen, mijn hart. Ik was volledig afgezonderd van de rest. Dikke tranen rolden over mijn
wangen. Ik voelde de lucht uit mijn longen wegtrekken. Toen zakte ik ineen.


'Denyse?' hoorde ik een vriendelijke vrouwenstem. Ik veerde onmiddellijk op uit mijn zithouding.
Melissa stond voor mijn cel. De zorgelijke uitdrukking op haar gezicht deed mij denken aan die
van mijn moeder.

'Ja,' zei ik zachtjes.

'Is er iets?'

Ik zei niets. Natuurlijk was er iets. Ik zou morgen sterven! Echter, ik wilde Melissa geen hatelijke
opmerkingen naar haar hoofd slingeren.

Melissa sloot haar ogen en wachtte even. 'Ik kan natuurlijk niets goeds zeggen,' zei ze triest en
maakte aanstalten om haar ronde te vervolgen.

'Wacht!' riep ik. 'Loop niet weg.' Ik snelde naar de getraliede deur en keek haar na. Ze draaide
zich om en kwam naar me toe.

Melissa pakte mijn hand vast en kneep er zachtjes in. Ik werd overspoeld door een heerlijk gevoel
(ondanks dat ik morgen zou worden geexecuteerd). 'Houd je taai,' zei Melissa. 'Ik zal je missen.'

Aan haar gezicht zag ik dat ze het moeilijk had. Ze vocht tegen haar tranen. Eindelijk besefte ik
dat er een hechte band tussen ons beiden was ontstaan. Een hechte relatie tussen een gevangene
en een bewaarster (ook deze bestond blijkbaar).

Nogmaals wenste ze me sterkte. Ze pinkte een traantje weg en verdween. Met een heel apart
gevoel van binnen ging ik op mijn bed zitten. Even deed het afscheid van zojuist meer pijn dan het
feit dat ik morgen zou gaan sterven. Waarom weet ik niet maar zo voelde dat gewoon. 







In hoger beroep gaan nadat de doodstraf was geeist, was zinloos. Zo zei mijn advocate. Om toch
een poging te wagen moest ik naar een psychiater. Zo'n tweederangs zieleknijper, vond ik. Om
vast te laten stellen of ik aan psychische afwijkingen leed, had Sally gezegd. Je wist immers nooit
wat zo'n psychiater bij je los zou kunnen krijgen. Niet veel, dat kan ik je wel verzekeren.

Doktor Rosenthal heette ze. Met een ouderwetse bril op haar veel te spitse neus leek ze meer op
een achterbakse trut dan op een vrouw die mij de les moest lezen. Het begon daarom ook meteen
fout:

'Weet u hoe vrouwen omgaan met agressie?' vroeg ze als eerste. Ze had mijn naam nog eens niet
gevraagd en had zich tot nu toe alleen nog maar achter een groot vel papier gebogen. Ik vond dat
erg ongepast maar om haar niet meteen in de haren te strijken gaf ik antwoord:

'Ja,' zei ik. 'Ze vermoorden hun echtgenotes die hen al jaren lang mishandelen en verkrachten.'

Eindelijk keek ze met haar bruine ogen op en richtte haar dominante blik op mij.

'Zo, zo,' zei ze. 'Denk je daar zo over.'

Ik knikte.

'Hmm..., we zullen samen eens kijken.'

Ik begreep haar niet en trok diepe rimpels in mijn voorhoofd. 'Hoezo samen?' vroeg ik.

'Ik ga u een aantal vragen stellen waarop u eerlijk moet antwoorden,' ging ze onverstoorbaar
verder.

De blik in haar ogen maakte mij kwaad. Ik wist dat ze me haatte. Ze haatte alle vrouwen beneden
haar stand. Ik kon dat zien en voelen.

'Heeft u een problematische jeugd gehad?'

'Nee.'

'Heeft uw vader u ooit mishandeld?'

'Nee, anders had ik wel een problematische jeugd gehad. Nietwaar?'

Ik vroeg u alleen met 'ja' of 'nee' te antwoorden.

'Heeft u last van penisnijd?'

'Luister,' zei ik ietwat getergd. 'Heeft u nog meer van die waardeloze vragen? Ik mis zo'n raar
ding echt niet.'

'Bent u altijd zo heetgebakerd?'

'Krijg nou wat!' riep ik kwaad. 'Ik kom hier niet voor het beantwoorden van een paar nutteloze
vragen. U moet beoordelen of ik een psychische afwijking heb. En die heb ik niet. Ik heb mijn man
in volle bewustzijn vermoord omdat ik hem haatte!'

'U bent agressief,' zei ze zachtjes.

'Agressief? Rot op! U weet niet eens hoe het is om twee jaar lang verkracht en mishandeld te zijn
door je echtgenote. Bent u getrouwd?'

'Waarom zou ik dat zeggen?'

'Omdat ik dat wil weten.'

'U hoeft helemaal niet te weten of ik getrouwd ben.'

Ik lachte minachtend. 'U bent een pot, nietwaar? Zo'n lesbische feministe die mannen haat.'

'U haalt dingen door elkaar,' zei ze rustig. 'Bent u jaloers?'

'Jaloers? Ik? Waarom zou ik?'

'Lijdt u aan masochistisch gedrag?'

'Nee,' zei ik vastberaden. Ik kende de definitie van masochisme: de psychische gesteldheid
waarbij het ondergaan van vernedering en pijn een belangrijk middel is tot seksuele bevrediging.

'Hoe is uw seksleven?'

Nu moest ik me beheersen. Rosenthal moest de woeste blik in mijn ogen hebben gezien.

'Ehh, ik bedoel,' ging ze verder. 'Bent u zich bewust van de seksuele macht die vrouwen over
mannen hebben.'

Ik trok mijn bovenlip omhoog. 'Natuurlijk,' zei ik. 'Ik kan elke man het bed in krijgen als ik dat
wil.'

'Hoe verliep de geslachtsgemeenschap met vorige partners?'

'Hoezo?'

'Voldeden zij in bed.'

Opnieuw moest ik me beheersen om niet kwaad te worden. 'Wie zegt dat ik met meerdere
mannen geslachtsgemeenschap heb gehad?'

'U hoeft niet te antwoorden,' krabbelde Rosenthal plotseling terug.

Ze maakte aantekeningen en  ik vroeg me nog steeds af wat ze wilde bereiken.

'Had uw man een carriere?' veranderde Rosenthal van onderwerp.

Ik snoof. 'Inderdaad, hij had een carriere. Ze hebben hem buiten de poort geknikkerd wegens
onfatsoenlijk gedrag. Dronkenschap, handtastelijkheden en seksuele intimidaties. Fijne vent, of
niet?'

'Maar u hield van hem.'

'Drie jaar geleden nog wel. Tot de dag voor onze bruiloft om precies te zijn.'

Rosenthal fronste haar wenkbrauwen. 'U had zich dus een hoop ellende kunnen besparen.'

Ik zuchtte. Ditmaal had ze gelijk. Ik keek haar verdrietig aan. Een dikke traan rolde over mijn
wang. 'Hij heeft mijn leven geruineerd,' zei ik zachtjes.

Rosenthal hield wijselijk haar mond. Een paar minuten later hervatte ze het gesprek:

'Heeft u meerdere relaties gehad?'

Ik knikte.

'Hoeveel?'

Ik trok een bedenkelijk gezicht en begon in mijn gedachten te tellen.

'Ik bedoel relaties langer dan een half jaar,' vulde Rosenthal haar vraag aan.

'Twee,' antwoordde ik resoluut. 'Charly en Michael.'

'Een net meisje,' zei ze goedkeurend.

Ik begon te blozen. Ze moest eens weten, dacht ik.

'Lijdt u aan een minderwaardigheidscomplex?'

Ik trok tal van rimpels in mijn voorhoofd.

'Niet meer. Ruim zes jaar geleden heb ik gekozen voor  een borstvergroting,' zei ik. Ik stak mijn
weelderige boezem vooruit die toch al veel te strak in mijn blouse zat gespannen. Het bovenste
knoopje schoot los en Rosenthal begon te lachen.

Eindelijk werd de sfeer ietwat gemoedelijker. Toen vielen mijn ogen op Rosenthals bovenlichaam.
Ik kon geen enkele plooiing in het bovenstuk van haar ouderwetse jurk vinden. Ze zag mijn
spiedende blik.

'Doe geen moeite,' glimlachte ze. 'Ik ben zo plat als een dubbeltje. Zelfs de doktoren hebben mij
een borstvergroting afgeraden. Er viel niets te vullen, zeiden ze. Ik ben er intussen aan gewend.'

Grinnikend leunde ik achterover en knoopte het bovenste knoopje van mijn blouse dicht. Ik zag
Rosenthal nieuwsgierig kijken.

'Goed,' ging ze verder. 'Heeft u nog vragen?'

'Hoezo? Ik dacht dat u de vragen zou stellen.'

Rosenthal lachte. 'U heeft gelijk,' zei ze.

Intussen schoof ik ongeduldig heen en weer op mijn stoel. Ik wachtte af.

'Uw advocaat wil in hoger beroep gaan,' heb ik begrepen.

Ik knikte bevestigend.

'Hoe kijkt u eigenlijk tegen de doodstraf aan?' vroeg ze vervolgens.

Ik haalde mijn schouders op. 'Ik heb in ieder geval langer geleefd dan Charly. Hij zou me anders
hebben vermoord.'

'Hoezo?' vroeg Rosenthal ditmaal.

'Hij heeft hiermee gedreigd toen ik zei dat ik aangifte zou doen bij de politie.'

'En?'

'Je moet hem kennen. Hij werd witheet en begon te schelden. Met een paar rake klappen
probeerde hij me de mond te snoeren. En met succes.'

'U heeft nooit aangifte gedaan?'

'Inderdaad.'

Ze zuchtte. 'Ik denk dat u in een zeer penibele situatie verzeild bent geraakt.'

'Hoe raad u het,' zei ik met een sarcastische toon in mijn stem.

Rosenthal keek mij onbegrijpelijk aan. 'Ik denk dat ik weinig voor u kan doen,' zei ze uiteindelijk.

Even werd ik stil. 'Mooi,' zei ik toen. 'Dan ga ik maar.'

Rosenthal stond op en schudde mij de hand. 'Het spijt me,' zei ze. 'Ik had anders gehoopt.'

Ik lachte cynisch. Ik geloofde haar niet. Ze bleef immers een zieleknijper. Iemand waarvoor ik
geen goed woord over had. Ik haatte die mensen. Hun wijze woorden en kijk op de wereld
maakte me kotsmisselijk. Misschien wilde ik wel dood!


Later kreeg ik spijt van deze zienswijze. Natuurlijk wilde ik op achtentwintig jarige leeftijd niet
sterven. Ik had niet eens voor mijn nageslacht gezorgd. (Misschien maar goed ook. Mijn kind zou
anders vroeg wees zijn geweest.)

Na het gesprek met Rosenthal werd ik door de plaatselijke politie naar het bureau geleid. Daar
wachtte Sally.

Ik vertelde mijn verhaal en ik zag aan Sally's ogen dat er geen enkele uitweg meer mogelijk was.
In hoger beroep gaan had geen zin. De rechter en de juryleden zouden geen genade kennen.

Sally ging nog op zoek naar onomstotelijk bewijsmateriaal maar vond niets. Ik werd nog drie
dagen op het politiebureau vastgehouden voordat ik werd overgeplaatst naar de
vrouwengevangenis. In die drie dagen kwamen mijn ouders tweemaal daags op bezoek om me te
troosten. Verder kwam er niemand,  behalve Shelly, zij is nog een maal geweest. Haar verklaring
(tegen haar had ik wel eens over Charly's midhandelingen verteld) zette voor Sally geen zoden
aan de dijk. Mijn noodlot was immers bepaald.

In die eerste dagen op het politiebureau ging ik me verdiepen in de doodstraf. Al snel kwam ik tot
de conclusie dat men in Utah geen elektrische stoel had. De staat Utah kende alleen een dodelijke
injectie of een executiepeloton. Ik las verhalen over mislukte executies en gevangenen die de
doodstraf hadden overleeft. Misschien kon ik me ook bij dat kleine groepje scharen, hoopte ik.

Andere staten kende de doodstraf middels ophanging of vergassing. Bij ophanging wordt de
gevangene aan een touw opgehangen dat om de nek is gebonden. Door de kracht die door het
touw wordt uitgeoefend en de zwaartekracht waarmee het lichaam naar beneden wordt
getrokken, sterft de veroordeelde door letsel aan de ruggegraat of door verstikking. Bij
vergassing wordt de gevangene in een stoel vastgezet in een luchtdichte ka-mer. Een stethoscoop,
die aan zijn of haar borst is vastgebonden, wordt in verbinding gebracht met oorstukken in de
naastgelegen getuigekamer. Op die manier kan een arts de terechtstelling bewaken. De kamer
wordt gevuld met cyaankaligas waardoor de gevangene wordt vergiftigd. De dood wordt door
verstikking veroorzaakt, vanwege het door het cyaankaligas onderdrukken van de
ademhalingsenzymen, die zuurstof uit het bloed naar de cellen van het lichaam overbrengen.

Al snel kwam ik tot de conclusie dat een executie door een vuurpeloton het minst pijnlijk zou zijn
(als ze natuurlijk raak zouden schieten). Hiermee was mijn keuze eigenlijk al gemaakt. (Ik wist
toen niet of ik uberhaupt een keuze zou hebben. Later bleek gelukkig van wel.) 

Charly's begrafenis mocht ik echter niet meer bijwonen. Hij werd op de middag van mijn
overplaatsing begraven op het  Stedelijk kerkhof  van Salt Lake City. Mijn ouders waren wel
geweest.

Ik werd dus overgeplaatst naar de vrouwengevangenis van mijn staat. Het complex lag een heel
eind buiten Salt Lake City in een onherbergzaam gebied waar geen leven te bekennen viel.







Op die donderdagmiddag maakte ik een tocht van ruim honderd kilometer in een gepantserd
voertuig. (Ze waren kennelijk bang dat ik zou ontsnappen.) Geradbraakt kwam ik twee uur later
uit dit zeer oncomfortabele vervoermiddel en eenmaal buiten wankelde ik op mijn benen. Ik was
nog steeds geboeid; zowel mijn polsen als mijn enkels waren voorzien van dikke kettingen.

Voor mij doemde het enorme complex op. Het leek wel een militaire bunker. Een groot zwart
monster dat me op zou slurpen en nooit meer zou laten gaan.

Onder begeleiding werd ik naar binnen gebracht en opgesloten in een klein hok. Er liepen veel
gevangenisbewaarsters rond. Ik had nog geen enkele man gezien!

Na een half uur werd ik opgehaald en naar een andere vleugel van het complex gebracht. Voordat
ik de dag erop mijn definitieve dodencel aangewezen zou krijgen, moest ik de eerste nacht in een
ander kot doorbrengen. Deze getraliede cellen waren twee aan twee geclusterd. Mijn buurvrouw
was een robuuste, roodharige vrouw met een brutaal en sensueel gezicht. Gracieus stond ze in het
midden van haar cel en keek me onderzoekend aan. Op haar gespierde bovenarmen waren twee
grote tatoeages zichtbaar.

'Ik ben Ellen,' zei ze gevoileerd.

Tussen de tralies door schudde ik haar nonchalant de hand. Ze bestudeerde me van top tot teen en
ik deed hetzelfde bij haar. Wat een meid, dacht ik. Even later raakten we aan de praat.

'Iedereen denkt dat ik uit een asociaal gezin kom, omdat ik zo lekker plat praat en getatoeeerd
ben. Maar ik kom juist uit een heel keurige familie: vader chirurg, moeder arts. Ik groeide op in
zo'n chique stadsbuurt waar de nanny's elke dag de rijkelui's kindertjes op kwamen halen.'

'Waar zit je voor?' vroeg ik.

'Ach, een kleinigheidje,' zei ze luchtig.

Ik keek haar vragend aan.

'Ik heb vier jaar gekregen voor doodslag op mijn vriendin. Ze heeft me belazerd met een ander.
De trut!'

De rimpels op mijn voorhoofd moeten haar verrast hebben.

'Ik ben lesbisch,' zei ze. 'Voor als je het nog niet hebt begrepen.'

'Een vriendin van me ook,' zei ik vluchtig.

'En jij?' vroeg ze. 'Wat doe jij hier?'

'Ik heb mijn man vermoord,' zei ik zachtjes. Ik richtte mijn blik op de grond en hield mijn ogen
gesloten.

'Je hoeft je niet te schamen,' zei ze. 'Mannen zijn immers dominante schepsels. Ik haat ze.
Misschien heb ik daarom de hand van een vrouw gekozen.'

Ik keek haar aan en glimlachte.

'Hoe lang moet je?' vroeg ze vervolgens.

Ik haalde mijn schouders op. Ik kon ternauwernood mijn tranen bedwingen. 'Ik ben veroordeeld
tot de doodstraf,' zei ik droevig.

Ellen deinsde achteruit. 'Sorry,' zei ze, 'dat wist ik niet.'

'Geeft niet.'

De eerste nacht sliep ik nauwelijks. Het harde bed (als je over een bed kon spreken) deed pijn aan
mijn rug. Zo nu en dan keek ik naar Ellen die in haar blootje lag te snurken.

's Morgens werd ik om half zeven gewekt. Ik kreeg een schamel ontbijt en om acht uur werd ik
overgeplaatst naar mijn definitieve cel in complex "Deadly end". Ik nam afscheid van Ellen en ik
zou haar nooit meer zien.

In het begin kreeg ik veel bezoek. Vooral mijn ouders en mijn zus (met echtgenote) vertoonden
zich vaak binnen de muren van de gevangenis. Na verloop van tijd werden hun bezoeken echter
steeds minder. Mijn vrienden en vriendinnen hebben nooit iets van zich laten horen (met als enige
uitzondering Shelly). Ook familieleden zoals ooms en tantes waagden het niet om hun gezicht in
dit kot te vertonen. Zo zie je ineens hoeveel echte vrienden je hebt. In mijn geval geen dus!

Gelukkig maakte ik in complex "Deadly end" snel vriendinnen. Ik leerde een paar gedetineerden
kennen die eveneens waren veroordeeld tot de doodstraf. Met name Sabrina was een toffe meid.
Later zou ik hopeloos verliefd op haar worden.

Mijn eerste lesbische aanvaring was dan ook met Sabrina. (Haar achternaam weet ik niet meer.) Ik
zat toen vijf maanden in gevangenschap en hunkerde naar seksueel contact. Ik kon destijds geen
verklaring vinden voor die plotselinge omslag in sekse maar ik denk dat een gebrek aan mannen
een grote rol speelde. (Dit ondanks het feit dat Charly mij heeft mishandeld en verkracht.)

Ik werd dus verliefd op Sabrina. In feite was zij al een tijdje verliefd op mij (zonder dat ik haar in
de gaten had). 

Sabrina was een kanjer van een meid. Ze was dertig jaar, blond en had een flinke kassa van
moeder Natuur gekregen. Een fotomodel waar menig vrouw in deze gevangenis jaloers op moet
zijn geweest.

Ik stond op een warme zomerdag onder de douche. Normaliter moesten we onder toezicht
douchen maar Sabrina had de wacht omgekocht. Ik wist van niets.

Sabrina had zich stilletjes uitgekleed en stond plots achter me. Ik had haar noch gezien of gehoord
maar ik voelde twee zachte handen over mijn rug glijden. Haar vingers masseerden eerst mijn
schouderbladen maar al snel omklemden haar handen mijn weelderige borsten. Ze kuste me in
mijn nek en fluisterde mijn naam. Pas toen zag ik dat het Sabrina was. Haar wellustige blik deed
mijn hart op hol slaan. Ze omhelsde mij en duwde haar mond op de mijne. Gewillig gehoorzaamde
ik en voor de eerste maal in mijn leven zoende ik een vrouw. Een geweldige ervaring.

Het gebeurde steeds vaker dat Sabrina en ik elkaar liefkoosden. Onder de douche, in het washok
of stiekem op de binnenplaats tijdens het wekelijkse uurtje basketbal.

Waarom ik plots de liefde bedreef met een vrouw, wist ik niet. Waarschijnlijk omdat ik de laatste
jaren weinig aandacht van mijn echtgenoot had gekregen. Ik genoot nu weer echt van de seks
zoals jaren geleden. (Weliswaar met een vrouw door gebrek aan een man. In het hele gebouw
werkten slechts vijf mannen: de kapper, de kok, twee bewakers aan de poort en een homoseksueel
bij de wasserij. Niet veel soeps, dus ik moest wel tevreden zijn met een soortgenoot. En dat was
ik!)

De pret was echter al snel voorbij. Vorig jaar is Sabrina terechtgesteld door een dodelijke injectie
wegens de moord op haar verstandelijk gehandicapte moeder. Ik heb dagen lang om haar dood
gehuild.

Hoewel ten strengste verboden zocht ik mijn toevlucht tot het drinken van alcohol. (Ik wist van
Charly dat je daarmee je zorgen en verdriet kon verdrinken.)

Het verkrijgen van alcohol was geen eenvoudige zaak. De bewaarsters moesten worden
omgekocht opdat het bezoek enkele flessen whisky of cognac mee naar binnen kon smokkelen.
Sommige gevangenisbewaarsters waren zelfs regelrecht om te kopen en namen zelf drank mee in
ruil voor poen.

Het geld op zich was geen probleem. Mijn ouders brachten wel eens geld mee maar daarnaast
verdiende ik de kost met weddenschappen. Met een kaartje leggen of een dobbelspel wist ik altijd
dezelfde gedetineerden geld af te troggelen. Niet met vals spelen maar puur door kunde van het
spel.

Van het geld kocht ik drank. Ik dronk veel, heel veel. Ik had in totaal vier of vijf bewaarsters die
zonder het van elkaar te weten mij van drank voorzagen. Ik moest vijftig dollar per fles whisky
betalen (een hele boel geld) maar dat gegeven interesseerde me geenszins. Ik werd binnen
afzienbare tijd verslaafd.

Mijn overmatig alcoholgebruik werd minder toen ik Melissa leerde kennen. Zij had me al snel
door. (Beverly en kornuiten lieten mij soms dagenlang in mijn cel verloederen,  Melissa niet.) Met
haar liefdevolle stem vroeg ze veelal hoe ik me voelde als ik weer eens te diep in het glaasje had
gekeken. Op een dag rook ze mijn adem en perste haar lippen bijeen. Ze werd vreselijk kwaad.

Melissa beloofde me niet te verraden als ik onmiddellijk zou stoppen met het drinken van alcohol.
Stiekem een glaasje nemen vond ze niet erg maar mezelf de vernieling in zuipen ging te ver.
Urenlang hebben we samen over mijn drankprobleem gepraat. Ik zou mezelf niet alleen in gevaar
brengen maar ook de andere gedetineerden en de gevangenisbewaarsters (kennelijk waren zij niet
op de hoogte van mijn verslaving). Nogmaals benadrukte ze dat men in deze gevangenis een
glaasje door de vingers zag maar een alcoholverslaving niet kon tolereren.

Natuurlijk had Melissa gelijk. Ik ging mijn leven beteren en dankzij haar hulp bleef ik voortaan
van de alcohol af. Desalniettemin werd ik overvallen door afkickverschijnselen. Ik werd geteisterd
door hevige hoofdpijnen, ongecontroleerde bewegingen en afgrijselijke steken rondom mijn lever.
Op een kwade dag zelfs zo erg dat ik in de ziekenboeg moest worden opgenomen.

De arts van de gevangenis had mijn kwaal al snel door en het scheelde een haar of ze had de
directie verwittigd. Kennelijk had ze medelijden met mij (gezien mijn doodvonnis waarschijnlijk)
en ze zou me een enkele kans geven om af te kicken. Na een week werd ik uit de ziekenboeg
ontslagen maar sindsdien stond ik onder doktersbehandeling.

Op zich vond ik deze behandelingen niet erg. Een maal per week mocht ik haar bezoeken en we
babbelden over koetjes en kalfjes. Ik zag deze trippen (naar de andere zijde van het complex) als
een leuk tijdverdrijf. Immers de tocht en het bezoek namen toch zo'n drie uur in beslag. 

Tevens maakte je eens kennis met andere mensen als alleen de bewaarsters en gevangenen van
"Deadly end."

Zo leerde ik op een goede dag Nola kennen. Een lelijke vrouw, veertig jaar oud en ze was zo dik
als een olifant. Ik mocht haar wel. We hadden leuke gesprekken in de wachtkamer van de arts en
Nola vertelde de wildste verhalen over haar verleden. Ze was ooit getrouwd geweest met een
motorrijder maar de goede man had zijn leven tijdens een rally verloren. Ontdaan over het
ongeluk was ze verslaafd geraakt aan de drugs en moest zichzelf door winkeldiefstallen in leven
houden. Intussen was ze voor de vijftiende keer opgepakt en de rechter had haar een
gevangenisstraf voorgelegd van drie jaar.

Echter, binnenkort zou Nola naar huis mogen. En ik wilde ook naar huis. Een verloren gevoel
maakte zich meester van mij. Voor de eerste maal besefte ik destijds mijn noodlot. Immers, ik zou
deze gevangenis nooit meer verlaten!

Aangespoord door dit gevoel van eenzaamheid wilde ik mijn advocate vaker spreken. Ik vertelde
over mijn verlangens om mijn leven opnieuw op te bouwen en ik smeekte Sally een oplossing te
verzinnen. Ze luisterde aandachtig naar mijn woorden maar kon niets beloven. Echter, op een
goede dag kwam ze glimlachend binnen.







'Ik heb een kans gevonden om je doodvonnis uit stellen,' glimlachte ze.

Ik fronste mijn wenkbrauwen en spitste mijn oren. Helaas had Sally de rechter niet kunnen
overtuigen van mijn onschuld (in hoeverre je over onschuld kunt praten natuurlijk). Ik heb het
haar daarom ook nooit kwalijk genomen en ik heb haar zelfs getroost na het uitspreken van het
vonnis. Zij was meer ontdaan dan ikzelf.

Zelfs nu in de gevangenis probeerde ze nog om mijn doodvonnis uit te stellen. Dat kenmerkte
haar, vond ik.

We zaten in een kleine ruimte waar alleen een tafel en twee stoelen stonden. Aan de deur stond
Melissa die een eventuele vluchtpoging moest voorkomen. (Ik vraag me trouwens af of Melissa
alarm zou slaan. Ze mocht me wel en heeft veel door de vingers gezien.)

'Moet je luisteren,' zei Sally zachtjes. 'Wist je dat je op grond van het Internationale Verdrag
inzake Burgerrechten en Politieke Rechten niet geexecuteerd mag worden als je zwanger bent. En
zelfs moeders van pasgeboren kinderen mogen niet terechtgesteld worden. Amnesty International
heeft in de afgelopen tien jaar geen gevallen geregistreerd van een zwangere vrouw die ter dood
werd veroordeeld of terechtgesteld.'

Sally was enthousiast en ze moest zich beheersen om niet in een vreugde uit te barsten. Ik bleef
nogal cynisch.

'En?' vroeg ik. 'Wil je een buisje sperma naar binnensmokkelen? In deze tent verblijven alleen
vrouwen.'

Ze begon te glimlachen. 'Nee,' zei ze, 'gewoon hier tijdens het bezoek.'

'Geen kans,' zei ik. 'Ze houden je voortdurend in de gaten. Trouwens dat heeft al iemand
geprobeerd. En met wie zou ik dat moeten doen?'

'Dat kan ik wel regelen.'

Ik keek haar ongelovig aan.

'Denk er eens over na.'

Sally verliet het lokaal. Ik bleef zitten totdat Melissa mij naar mijn cel leidde. Ze keek me met een
intense glimlach aan. Alsof ze verliefd op me was, dacht ik. Er was iets met haar al wist ik toen
nog niet wat.

De weken daarna piekerde ik hele dagen over de kans van slagen van Sally's plan.

Ik zou een bewaakster om moeten kopen, dat stond buiten kijf. Maar wie?

Op een zekere woensdagmiddag werd mijn vraag beantwoord. Ik stond onder de douche toen
Melissa binnenkwam. Met begerige ogen staarde ze naar mijn naakte lichaam. Ik bemerkte haar
aanwezigheid pas na enkele minuten.

'Je hebt prachtige borsten,' zei ze goedkeurend.

Ik durfde niets te zeggen. Zou ze lesbisch zijn?

'Ik mag je wel,' vervolgde ze. 'Je bent een stuk.'

Ik glimlachte en keek haar angstig aan.

'Maak je geen zorgen,' zei ze kalm. 'Ik ben getrouwd.'

Ik slaakte een diepe zucht en hield mijn hoofd onder de krachtige straal water.

'Ik heb jullie gesprek van een paar weken geleden gevolgd,' ging Melissa verder.

Ik schrok en spoelde de laatste zeep van mijn lichaam.

'Welk gesprek?' vroeg ik onnozel.

'Met Sally. Ik wil je helpen.'

Ik sloot mijn ogen. 'Je riskeert je baan,' zei ik.

'Nou en?'

Intussen had ik de kraan dichtgedraaid en ik wrong mijn natte haren uit. Melissa kwam naderbij en
hield de handdoek met mijn naam erop vast. Opnieuw zag ik hoe ze naar mijn lichaam keek. Haar
blik concentreerde zich enkel op mijn borsten, zag ik. Waarom? Ze overhandigde het badlaken en
ik begon me te drogen.

'Wat dunkt je?' vroeg ze.

'Ik snap het niet,' zei ik een beetje kwaad. 'Waarom kijk je me zo wellustig aan?'

Melissa zuchtte. Toen knoopte ze de bovenste knopen van haar blauwe blouse los. Angstig hield
ik de handdoek voor mijn naakte lichaam.

Een paar tellen later moest ik me beheersen om geen ijzingwekkende kreet te slaken. Melissa had
haar bovenlichaam gedeeltelijk ontbloot en ik staarde naar de meest afschuwelijke verminking die
ik ooit in mijn leven had gezien. Haar ene borst was geamputeerd en de andere zag zo
verschrompeld als een rotte appel. Verder was de huid van haar hele bovenlichaam bezaaid met
littekens.

'Op mijn twintigste heb ik een vreselijk auto-ongeluk gehad,' begon ze. 'Ik was pas getrouwd en
we gingen voor de eerste keer op vakantie. Op de snelweg kregen we een klapband met de auto
en belandden in de vangrail. Het laatste wat ik me kan herinneren was een felle brand.'

Ik sloot mijn ogen. Wat moest ik in hemelsnaam zeggen?

'Godzijdank bleef de schade beperkt tot mijn bovenlichaam,' vertelde ze verder. 'Mijn
rechterborst moest geamputeerd worden, mijn linker hebben ze kunnen redden.'

'En je man?' vroeg ik.

'Een paar kleine brandwonden,' zei ze en ze knoopte haar blouse weer snel dicht.

'Dus daarom kijk je zo naar me,' zei ik.

Ze knikte en keek me vragend aan. Ik wist wat ze wilde en liet de handdoek uit mijn handen
vallen. Begerig omklemde ze mijn borsten. Ik zag de glimlach op haar gezicht.

'Over twee weken sta ik aan de deur tijdens jouw bezoek. Je hebt precies tien minuten en slechts
een kans. Het moet raak zijn. Ik wil mijn baan maar een keer ris-keren.'

De volgende dag belde ik Sally. Ingetogen over mijn plan zou ze iemand regelen.


Zenuwachtig liep ik naar het kamertje. Melissa gaf me een knipoog. 'Maak je geen zorgen,'
fluisterde ze. 'Het is een knappe vent. Ik heb hem al gezien.'

Ik lachte als een boer met kiespijn.

Melissa opende de deur en ze duwde mij naar binnen. 'Succes,' zei ze.

Binnen zat een knappe jongeman aan het tafeltje. Glimlachend stelde hij zich voor en hij keek
meteen op zijn horloge. We moesten opschieten.

Gehaast kleedden we ons uit en hij deed razendsnel zijn werk. Ik kon amper genieten maar dat
deerde me niet. Ik had maar een doel voor ogen: zwanger raken.

Charly en ik hadden nooit aan kinderen gedacht. Hij haatte die kleine etterbakken zei hij altijd.
Daarentegen wilde ik geen kinderen van hem (in het begin wel maar later niet meer).

De weken na mijn geslachtsgemeenschap met die onbekende man waren spannend (later bleek het
Sally's zoon te zijn!). Mijn menstruatie bleef uit en ik had goede hoop.

Toch viel heel het plan uiteindelijk in duigen. Zes weken later werd ik ongesteld.


Mijn laatste avondmaal in deze vrouwengevangenis smaakte me niet. Tegen heug en meug at ik
een paar lepels rijst met een vleessaus die naar champignons smaakte. Echter, de champignons
waren nergens te vinden.

Om zeven uur mocht ik voor de laatste keer een douche nemen onder bewaking van de
nieuweling. Ik leerde haar dus nog enkele uren kennen.

Al snel raakte we in een gesprek verwikkeld. Ik kleedde me ongegeneerd uit (zoals ik gewend
was) en liep poedelnaakt over de tegelvloer. Tegelijkertijd keek ik mijn cipier met een wulpse blik
aan. Direct wendde ze haar ogen van mijn lichaam af. Ik glimlachte en duwde op de grote
drukknop die het verkwikkende water uit de broes deed sproeien.

'Hoe heet je eigenlijk?' vroeg ik.

'Natasha,' antwoordde ze verlegen.

'Mijn naam is Denyse,' zei ik.

Natasha keek mij recht in de ogen. Klaarblijkelijk durfde ze mijn naakte lichaam niet te
bewonderen.

'Is het waar wat Beverly mij heeft verteld?' vroeg ze aarzelend.

Ik sloot mijn ogen. Even waren mijn gedachten ergens anders geweest maar de nieuweling moest
mij zonodig weer op de werkelijkheid wijzen. Ik moest me beheersen om niet tegen haar uit te
vallen.

'Ja,' zei ik. 'Dit is waarschijnlijk ons eerste gesprek en meteen het laatste.'

'Het spijt me,' zei ze. 'Ik geloofde Beverly in eerste instantie niet.'

'Beverly is een trut,' bitste ik. 'Ze is bij niemand geliefd en zelfs de meeste gevangenisbewaarsters
mogen haar niet. Ze heeft zichzelf opgewerkt nadat ze tien jaar lang als afwasjuf in de keuken
heeft gefungeerd.'

'Ik moet haar ook niet,' interrumpeerde ze mij. 'Het lijkt alsof ze iedere gevangene haat. Jullie
zijn toch ook mensen. Of niet?'

'Ach, kindje,' zei ik. 'Maak je niet ongerust. Wij worden hier behandeld als slachtvee. Geloof me
maar. Slechts een enkele cipier heeft medelijden met ons. Ik hoop dat jij er daar een van bent.'

'Zeker weten,' zei ze gedecideerd.

Om de proef op de som te nemen bleef ik ruim een kwartier onder de douche staan. Natasha zei
niets maar zo nu en dan glimlachte ze naar mij. Eindelijk durfde ze haar ogen ook op andere delen
van mijn lichaam te richten en ik kon haar goedkeurende blik zien. Deze gezichtsuitdrukking
maakte me trots.

Uiteindelijk won Natasha's geduld het van mijn uitdaging om langer dan tien minuten te douchen.
Ik droogde me af en zette nog enkele verleidelijke stapjes in haar richting. Ze wist zich geen
houding te geven en tikte ongeduldig met haar wijsvinger tegen de muur. Ik wilde haar niet langer
in verlegenheid brengen en trok snel mijn gevangenisgewaad aan. Voldaan keerde ik terug naar
mijn cel. Ik voelde me zo fris als een hoentje want het was tijden geleden dat ik zo lang had
gedoucht. 

Inmiddels had de klok acht uur geslagen en ik begon mijn laatste uren af te tellen. Nog zestien
uren scheidden mij van de dood, telde ik. Ik werd overvallen door een kriebelend gevoel onder in
mijn rug. Ik moest mijn billen samenknijpen om de spanning te verdragen.

Zuchtend liet ik mijn lichaam om het harde matras ploffen. Ik sloeg het hoofdkussen voor mijn
ogen en mijn gedachten verplaatsen zich naar de dag van morgen. Hoe zouden de ochtenduren
verlopen?







Ik werd zoals gewoonlijk om half zeven gewekt. Tijd om me te wassen kreeg ik niet. (Immers ik
had gisterenavond een heerlijke douche genomen).

Om zeven uur kreeg ik een mager ontbijt. 'Dit is alles wat een bijna dode mag krijgen,' kakelde
Beverly. 'Het is zonde om nog goed voedsel aan jou te besteden.'

'Rot op, negertrut,' riep ik. Ik nam een flinke hap van het harde brood en ik moest mijn uiterste
best doen om het tot moes te kauwen.

Een uur later werd ik opgehaald door twee bewaarsters. Ik kende ze geen van beiden.
Waarschijnlijk waren ze van een andere vleugel, dacht ik. Zonder een woord te zeggen voerden ze
mij af naar een klein kamertje. Daar moest ik een vragenlijst invullen waarin men vroeg of ik
(gezien mijn jonge leeftijd) organen wilde afstaan. Tot mijn ergernis stond er niet bij welke (want
ze zouden van mijn borsten afblijven!). Na lang nadenken stemde ik in om donor te worden (wat
kon mij het ook schelen) en anderhalf uur later stond ik weer op de gang.

De tijd begon te dringen. Het was inmiddels tien uur en ik voelde vreemde kriebels in mijn buik.
Ik begon me af te vragen hoe het zou voelen om een kogel door je kop te krijgen. Als ze
tenminste op mijn hoofd zouden richten! Ik had immers gelezen over kogels die het hart
vermorzelden en eerst bewusteloosheid veroorzaakten.

Vanaf nu verliepen alle handelingen volgens een van te voren vastgesteld plan. Met
bureaucratische precisie werd ieder detail uitgevoerd door vrouwen die zich bewogen als
automaten. Ik werd door een doolhof van gangen geleid in de richting van de executieruimte,
vlakbij mijn eigen cel.

Eenmaal in de executieruimte zag ik een groot raam. Er was nog niemand te zien. Een van de
bewaarsters vertelde mij het protocol van de executie. Ik huiverde.

Twee minuten later kwam zij aanzetten met een glas cola.

'Wil je?' vroeg ze.

Begerig trok ik het glas uit haar handen en dronk het gulzig leeg. Tot haar ontzetting slaakte in
een luidruchtige oprisping van de koolzuurgassen in mijn maag. 'Mijn laatste,' zei ik laconiek.

Half twaalf. Ik zag de eerste mensen achter het raam verschijnen. Het duurde even voordat ik hen
kon identificeren als Sally en haar zoon. Ik vroeg me af of mijn ouders het lef zouden hebben om
te komen kijken hoe hun dochter om het leven zou worden gebracht. Immers, wat is er erger voor
een ouder dan hun kind te zien sterven?

Toch kwamen ze. Ik zag mijn moeder als eerste. Ze drukte haar neus tegen het raam en haar
lippen bewogen. Ik hou van je, kon ik lezen. Ik begon te huilen, mijn moeder ook.

Mijn vader hield zich rustig. Met zijn spiedende blik staarde hij rond en inspecteerde de
executieruimte. Ik kon zijn gedachten lezen: Moet in dit vreselijke kot mijn dochter sterven?

Kwart voor twaalf. Mijn zus en haar echtgenoot kwamen binnen. Ze zwaaide naar mij op dezelfde
manier als toen ik op moest voor mijn zwemdiploma. Kennelijk had ze het nog niet zo goed door
dat haar jongere zus het loodje zou gaan leggen. Haar man had een stijve gelaatsuitdrukking en
bewoog zich schokkerig.

Tien voor twaalf. Ik werd vastgebonden op een stoel. Naast mij lag een grote zwarte kap. Dikke
zweetdruppels parelden op mijn voorhoofd. Ik werd overvallen door een gevoel van
machteloosheid. De touwen om mijn polsen en enkels sneden in mijn huid. Angstig keek ik om me
heen en voelde steeds meer pijn. Mijn ouders zagen er plots jaren ouder uit.

Toen werd mijn blik door een vaag persoon achter het raam getrokken. Ik concentreerde me
volledig op dit individu en mijn hart ging sneller slaan. Hij kwam me zo bekend voor.

Eensklaps sloeg mijn hart een slag over. Mijn adem stokte in mijn keel. Ik deed een poging om te
vluchten van mijn stoel maar de touwen hielden mij in bedwang.

Achter het raam stond Charly! De gelukzalige lach op zijn gezicht maakte me ineens kotsmisselijk.
Mijn maag keerde zich binnenstebuiten en ik voelde de cola omhoog schieten. De druk in mijn
slokdarm werd te groot en ik braakte. Een flinke straal cola spoot uit mijn mond. Ik raakte zelfs
het raam. Precies op de plaats waar Charly stond.

Vloekend en tierend ruimden twee bewaarsters de troep op. Toen ik weer door het raam kon
kijken was Charly verdwenen. Ik zuchtte.

Vijf voor twaalf. Een cipier kwam mijn boeien controleren en hield een microfoon voor. Ik werd
in de gelegenheid gesteld om mijn laatste woorden tegen mijn familieleden en vrienden te zeggen.

'Ik wil tegen mijn ouders zeggen dat Charly een klootzak was,' begon ik. 'Ik ben blij dat ik hem
heb vermoord. Ik haatte hem!'

Even hield ik stil en richtte mijn blik tot mijn advocate.

'Sally,' zei ik , 'ik wil je bedanken voor de onmogelijke taak waarvoor je was aangesteld. Je hebt
het onderste uit de kan gehaald maar het mocht helaas niet baten. Bedankt voor alles.'

Mijn ogen wendde zich tot mijn zus.

'Hier zit ik dan,' zei ik. 'Nooit zullen we samen weer gaan winkelen. Nooit zullen we samen nog
eens een keer gaan stappen. Ik hoop dat je me niet vergeet.'

Dikke tranen schoten in de hoeken van mijn ogen. Mijn zus huilde ook. Snikkend richtte ik mijn
blik weer op mijn ouders.

'Papa en mama,' huilde ik. 'Bedankt voor alle goede zorgen. Ik zal jullie missen.'

Meer had  ik niet te zeggen. De bewakers trokken de zwarte kap over mijn hoofd. Alles werd
donker.

De ene bewaker spelde een wit merkteken op mijn hartstreek. Ik kon haar vingers voelen. Daarna
verliet ze het vertrek.

Uit de smalle schietgaten in de houten wand verschenen  vijf geweerlopen (dat wist ik uit de
boeken.) Het executiepeloton zou uit vijf anonieme vrijwilligers van het plaatselijke politiekorps
bestaan. Volgens de traditie houdt een van de agenten een geweer vast dat geladen is met een
losse flodder. Geen van hen zou ooit weten wie mij heeft doodgeschoten.

In mijn hoofd telde ik de seconden verder. Het moest nu twee minuten voor twaalf zijn, dacht ik.
De kap op mijn hoofd maakte mij duizelig. Ik vroeg me af waarop ze zouden wachten. Ik had nog
geen schot gehoord en ik leefde nog. Hoe zou het zo dadelijk voelen als ze me zouden raken. Of
zouden ze toch missen.

Door de hitte die de kap veroorzaakte raakte ik zowat het bewustzijn kwijt. Mijn ogen waren
inmiddels gewend geraakt aan deze donkere omgeving en ik zag zelfs een paar lichtpuntjes onder
de kap vandaan komen.

Een minuut voor twaalf. Waar wachtten ze in hemelsnaam op, vroeg ik me ongeduldig af. Het
was toch enkel een kwestie van de trekker overhalen. Althans, vijf trekkers op hetzelfde moment,
vulde ik mijn gedachten aan.

Twaalf uur. Een paar sekonden lang was het stil. Plots voelde ik hevige pijn in mijn hartstreek.
Een tiende seconde later drongen de echo's van het daverende salvo tot me door. Getroffen door
vier kogels kromp ik ineen. Ik wilde naar mijn bovenlichaam grijpen maar werd tegengehouden
door de boeien om mijn polsen. Mijn omgeving vervaagde. Ik kende geen gevoel meer in mijn
lichaam. Zelfs het kleine beetje licht dat onder de kap tevoorschijn kwam was verdwenen. Mijn
nekspieren waren niet langer in staat om mijn hoofd op mijn romp te houden. Levenloos zakte ik
in elkaar.







Badend in het zweet werd ik om half tien wakker. Het was inmiddels schemerdonker en de
lampen in de gang verlichtte de omgeving met een oranjeachtige gloed.

Wat een droom, dacht ik. Het duurde een moment voordat ik voor de volle honderd procent bij
mijn positieven kwam. Tot mijn verbazing leefde ik nog.

Benauwd staarde ik om me heen. Het was bijna muisstil. Enkel het snurkende geluid van mijn
buurvrouw kon ik in de verte horen.

Vijf minuten later moest ik nodig naar het toilet. Ik schreeuwde mijn longen uit mijn lijf en
uiteindelijk werd aan mijn geroep gehoor gegeven. (Dit tot grote onvrede van de andere
gedetineerden omdat ik hen uit hun slaap deed ontwaken.)

Een nachtwaakster begeleide mij naar het kleinste kamertje in het gebouw waar ik onder de
bewaking van een videocamera mijn behoefte kon doen. (Trouwens het gehele gebouw hing vol
camera's om gedetineerden ogenblikkelijk te identificeren en op te sporen.)

Mopperend keerde ik terug naar mijn cel maar ik kon mijn slaap niet vatten. Ik woelde onder de
dekens maar kon ondanks de verschillende slaaphoudingen (die leer je wel op zo'n matras) mijn
draai niet vinden.

Mijn gedachten waren bij de dag van morgen. Onbetwist de belangrijkste en tevens laatste dag in
mijn leven. Ik kon het nog steeds maar moeilijk geloven. Was het maar een nare droom, dacht ik.
Een hevige nachtmerrie waaruit je 's ochtends al zwetende uit ontwaakt. Je trilt nog een paar
minuten na, knijpt je in de arm en komt tot de conclusie dat je hebt gedroomd. Voor mij gold dit
gegeven niet. Ik had me in het afgelopen jaar al duizend keer in mijn arm geknepen. Blauwe
plekken had ik er aan overgehouden. Echter, ontwaakt uit deze stoute droom was ik nog steeds
niet. Misschien morgen.

Al zouden ze de executie maar een dag uitstellen. Wat is nu een dag in een mensenleven. Voor mij
veel, dat kan ik je verzekeren.

Ik begon weer te huilen. De klok sloeg tien uur, de verlichting in de gangen ging uit. Ik zat op de
rand van mijn bed. Het rode licht van de noodverlichting gaf mijn cel een mysterieus aanzien.
Voor de laatste keer zou ik  deze aflossing van de wacht zien. Ik proefde het zout van mijn tranen
op mijn lippen. Niemand zou me komen redden vannacht. Geen spectaculaire ontsnapping zoals je
in films vaak ziet. Neen, voor mij was het echt mijn laatste avond. Ik wist het nu zeker: Morgen
ga ik dood!
@